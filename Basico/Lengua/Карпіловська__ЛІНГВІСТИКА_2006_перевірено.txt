Посилання: http://www.twirpx.com/file/530388/
РОЗДІЛ І. ОСНОВИ КОМП’ЮТЕРНОЇ ЛІНГВІСТИКИ §1. Комп’ютерна лінгвістика (КЛ) – новий етап розвитку теоретичної та прикладної лінгвістики • Об’єкт, завдання і методи дослідження КЛ • КЛ у відношеннях з іншими науковими дисциплінами • Інформація та її різновиди • Формалізація інформації внутрішня і зовнішня • Лінгвістичне забезпечення комп’ютера (lingware) Поява нового напрямку в науці – явище не випадкове. Його спричинюють, як і кожне явище, чинники зовнішні (позамовні, позалінгвістичні) і внутрішні (суто мовні, суто лінгвістичні), об’єктивні й суб’єктивні. Отже, комп’ютерна лінгвістика (КЛ) – явище, причини виникнення якого слід шукати в стані розвитку як сучасного суспільства, так і самої мови та науки, що її вивчає, – лінгвістики. За точку відліку у наших роздумах візьмемо визначення комп’ютерної лінгвістики, загальноприйняті у фаховій літературі: • “Термін “комп’ютерна лінгвістика” задає загальну орієнтацію на використання комп’ютерів для розв’язання різноманітних наукових та практичних завдань, пов'язаних з мовою, аж ніяк не обмежуючи способи розв’язання цих завдань”2. • “Під терміном “комп’ютерна лінгвістика (computational linguistics) звичайно розуміють широку царину використання комп’ютерних інструментів – програм, комп’ютерних технологій організації та оброблення даних – для моделювання функціонування мови в тих чи інших умовах, ситуаціях, проблемних галузях, а також сферу застосування комп’ютерних моделей мови не лише в лінгвістиці, а й у суміжних з нею дисциплінах”3. З поданих визначень спробуємо окреслити об’єкт, предмет КЛ, методи дослідження мови, тобто складники будь-якої самостійної наукової дисципліни. Не забуваймо при цьому знамениту настанову Ф.де Сосюра, що погляд на об’єкт формує сам об’єкт. Аспект, в якому КЛ вивчає мову, і застосовуваний нею інструмент такого вивчення – комп’ютер – і вирізняють її з-поміж інших лінгвістичних дисциплін, формують особливий погляд на мову як об’єкт дослідження. За змістом та обсягом опрацьовуваних завдань компьютерна лінгвістика стає аналогом лінгвістики традиційної, або некомп’ютерної, оскільки                                                            2 Городецкий Б.Ю. Компьютерная лингвистика: моделирование языкового общения // Новое в зарубежной лингвистике. Компьютерная лингвистика. - М., 1989. - Вып. XXIV. - С.10. 3 Баранов А.Н. Введение в прикладную лингвистику. – М., 2001. - С.13. 
8 Вступ до комп’ютерної лінгвістики   об’єкт дослідження КЛ становить мова в усіх трьох способах свого існування: • мовна система – сукупність певних одиниць з властивими їм формальними, змістовими та функціональними властивостями; • мовлення – різноманітні продукти реалізації мовної системи в певних умовах та ситуаціях комунікації;  • мовна діяльність – процес використання мовної системи й створення продуктів такого застосування мови в тих чи інших умовах комунікації. Як бачимо, об’єктом розв’язання конкретних завдань у межах КЛ може бути кожен зі складників відомої тріади Ф.де Сосюра : – langue “мова” – parole “мовлення” – langage “мовна діяльність”. Від традиційної, некомп’ютерної, лінгвістики КЛ відрізняє особливий спосіб вивчення об’єкта за допомогою комп’ютера. Він зумовлює необхідність розроблення методів та прийомів аналізу й синтезу мовних фактів, відмінних від традиційних. Недарма у вищеподаному визначенні КЛ з праці А.М.Баранова з’явилося слово “моделювання”. Комп’ютер, і цього не слід забувати, – потужний, швидкий, зручний, але ... технічний засіб опрацювання інформації взагалі і мовної інформації, зокрема. Підкреслимо, технічний засіб, а отже, він позбавлений того апарату сприйняття, породження й використання мови, яким володіє людина, позбавлений передусім інтелекту людини, її знань та вмінь, що створюють у мозку людини свою особливу модель реального світу. Тут ми відразу застережемо читачів від помилок двох типів при застосуванні комп’ютера в лінгвістичних дослідженнях: як від недооцінювання його можливостей, так і від їхнього перебільшення. Ці два типи помилок у міждисциплінарних дослідженнях свого часу дуже дотепно й влучно визначив відомий російський генетик О.О.Любищев. Аналізуючи типові помилки у застосуванні математики в біології, він так і назвав дві свої статті, присвячені цій проблемі і опубліковані 1969 р.: “Помилки від браку обізнаності” та “Помилки, пов’язані з надміром ентузіазму”4. Використання комп’ютера в ролі дослідника мови неможливе без створення відповідної, “зрозумілої” йому моделі реального світу, моделі реальних об’єктів та процесів, придатної для опрацювання тими засобами, які є в арсеналі комп’ютера. Цим і зумовлений окремий, самостійний предмет дослідження КЛ. Предмет дослідження КЛ – ознаки будови, змісту та функціонування одиниць мовної системи, продуктів мовлення та мовної діяльності – звукових або письмових текстів, які могли б служити для їхнього моделювання й використання в процесах комп’ютерного опрацювання мовної інформації                                                            4 Подаємо за працею: Российская научная эмиграция: Двадцать портретов / Под ред. академиков Г.М.Бонгарда-Левина и В.Е.Захарова. – М., 2001. – С.256. 
Вступ до комп’ютерної лінгвістики 9   Комп’ютерна лінгвістика є водночас дисципліною теоретичною, фундаментальною і практичною, прикладною. Застосування нового дослідницького інструмента – комп’ютера – дає змогу на якісно новій фактичній основі, за допомогою нових дослідницьких методів та прийомів аналізу й синтезу мовних фактів розв’язувати теоретичні завдання сучасного мовознавства, одержувати відомості про будову та функціонування мовних об’єктів, які уможливлюють зміни в самій парадигмі знання про мову, оскільки дозволяють не лише по-іншому розв’язувати старі, а й ставити нові лінгвістичні завдання. Використання спеціального технічного засобу і підпорядкованих йому прийомів та процедур моделювання мовних об’єктів ставить КЛ в ряд інших прикладних лінгвістичних дисциплін, таких, наприклад, як лінгводидактика, логопедія, експериментальна фонетика, стенографія, нейро- та біолінгвістика. Врахування комплексного характеру предмета дослідження КЛ, специфіки використання в її дослідженнях особливого технічного засобу дає підстави сформулювати таке її визначення: Комп’ютерна лінгвістика – самостійна лінгвістична дисципліна, яка розв’язує теоретичні й прикладні завдання мовознавства за допомогою комп’ютера Передумовою будь-якого комп’ютерного моделювання є формалізація мовного матеріалу, тобто пошук засобів формального, унаочненого, приступного сприйняттю комп’ютера представлення досліджуваного мовного об’єкта – одиниці мови або процесу з її участю. Такими формальними ознаками будови мовних об’єктів можуть служити кількісні, сполучувальні (комбінаторні) й позиційні характеристики їхніх складників. Наприклад, морфемну будову сучасного українського слова можна змоделювати, врахувавши загальну кількість морфем в його складі чи кількість морфем окремих класів і типів (кореневих і афіксальних або флективних), позиції тих чи інших морфем у слові та способи їхнього комбінування. За такими ж формальними ознаками можна змоделювати будову мовних одиниць і на інших рівнях мовної системи. Скажімо, будову складу або словосполуки чи й цілого речення або тексту. Для побудови різноманітних комп’ютерних моделей необхідно накопичити достатню, а в ідеалі й вичерпну інформацію про такі формальні ознаки будови й функціонування різнотипних мовних одиниць. Отже, треба мати відомості – знання – про те, як побудовані мовні одиниці, що вони становлять, і відомості – знання, про те, як вони функціонують, вживаються, “поводять себе” у мовленні, в процесах використання системи мови при комунікації. Знання першого типу визначають у КЛ як декларативні, або статичні, знання другого типу – як процедурні, або динамічні. Наприклад, про морфемну будову сучасного українського слова накопичені знання як декларативні, так і процедурні. Перші становлять відомості про типи і класи морфем у складі слів окремих частин мови та лексико-граматичних розрядів, їхню буквену (графічну) та фонетич
10 Вступ до комп’ютерної лінгвістики   ну (звукову) структуру, загальну кількість морфем у слові та кількість морфем окремих типів або класів, їхній розподіл у слові за позиціями відносно стрижневої морфеми українського слова – кореня, а також про схеми комбінування морфем у словах. Другі складають відомості про вживання слів з тими чи іншими морфемами в різних типах текстів, їхній розподіл за частинами мови або лексико-граматичними розрядами, за тематичними групами чи функціональними стилями мови, певними сферами життя суспільства й діяльності людини (спеціалізовані, термінологічні різновиди мови, її підмови). Так, інформація про те, що простий іменник сучасної української мови можна побудувати за 23 моделями комбінування кореня з префіксами, суфіксами та флексіями, є знанням декларативним, а повідомлення про те, що найпотужнішою з цих моделей, тобто такою, яка реалізована у переважній більшості слів сучасного українського лексикону, є модель RSF (корінь+суфікс+флексія), є знанням процедурним. Така модель комбінування класів морфем втілена майже у чверті всіх простих іменників, засвідчених сучасними українськими словниками з найпоказовішими за обсягом та складом реєстрами (у 7548 словах з 32075)5. Відомості про те, що суфікс -іт- у слові без-роб-іт-н(ий) займає 1-у післякореневу позицію, є двофонемним, має фонемну структуру зразка ГП (голосний+приголосний), становить наголошений склад у цьому слові, є декларативним знанням про цей суфікс, адже вони нічого нам не повідомляють про правила вживання цієї афіксальної морфеми або її розміщення в слові, комбінування з іншими складниками слова (суфіксами, флексіями чи коренями), закономірності пристосування до них. Таку інформацію надають знання процедурні. З них довідуємося, що цей суфікс є формальним варіантом – аломорфом – суфікса -от- (пор. без-роб-іт-н(ий) ?роб-от(а)) і з’являється внаслідок комбінування з суфіксом -н-, що закриває цей відкритий склад і спричинює чергування голосних о/і в суфіксі -от-. КЛ у своєму поняттєвому й методико-процедурному апараті опису та моделювання мовної інформації спирається на здобутки не лише традиційної, теоретичної лінгвістики, а й творчо розвиває напрацювання лінгвістики структурної та математичної. Саме останні накопичили                                                            5 Зацікавлених читачів відсилаємо до праць, в яких такі декларативні й процедурні знання про морфемну будову сучасного українського слова подані докладно за матеріалами комп’ютерного морфемно-словотвірного фонду української мови, сформованого в Інституті мовознавства ім.О.О.Потебні НАН України. Обсяг генерального реєстру слів у цьому фонді становить близько 167 тис. лексем, з яких простих слів – понад 130 тис. Див.: Клименко Н.Ф., Карпіловська Є.А. Морфемні структури слів у сучасній українській літературній мові // Мовознавство. – 1991. - № 4. – С.10-21; Карпіловська Є.А. Морфемна сітка як інструмент дослідження будови слова // Українське мовознавство. – 1992. – вип.19. – С.100-110. 
Вступ до комп’ютерної лінгвістики 11   цінний і корисний для КЛ арсенал декларативних та процедурних знань про мовні об’єкти та їхнє функціонування, оскільки особливу увагу приділяли формі представлення знань, виробленню методик і процедур опису мовних фактів з опорою на формальні ознаки їхньої будови, змісту та функціонування в системі мови або в продуктах її реалізації у різноманітних комунікативних ситуаціях. У певному сенсі КЛ можна вважати спадкоємицею саме тих галузей прикладної лінгвістики, які у своїх дослідженнях оперували формально-логічними та математичними методами, а також тих напрацювань у моделюванні й аналізі мовних об’єктів та мовленнєвих процесів, які накопичили структурна та математична лінгвістика. Розрізнення, з одного боку, традиційної, теоретичної лінгвістики, а з іншого – лінгвістики прикладної і зумовлене тими різними методами, якими вони оперують в процесі аналізу й опису мовного матеріалу, а також самим призначенням результатів таких лінгвістичних досліджень. Румунська дослідниця Тетяна Слама-Казаку так визначила принципову відмінність між теоретичною, або “чистою” та прикладною лінгвістикою: перша займається встановленням певних загальних теоретичних принципів, що належать окремим аспектам конкретної мови або й феномену “мови” взагалі, а друга розв’язує конкретні практичні завдання6. Комп’ютерна лінгвістика з її спрямуванням на розв’язання як теоретичних, так і практичних завдань виявляється ширшою за прикладну лінгвістику в такому її традиційному розумінні. Вона становить нову комплексну лінгвістичну дисципліну на перетині лінгвістики теоретичної та прикладної. З появою комп’ютера кардинально змінилося розуміння таких понять, як інформаційна сфера, інформаційне середовище, інформаційна технологія. Необхідність для нормальної життєдіяльності суспільства подальшої оптимізації процесів формування, передавання, сприйняття й зберігання інформації стимулювала становлення й бурхливий розвиток такої нової наукової дисципліни, як інформатика. В найзагальнішому трактуванні інформатику й визначають як науку про інформацію, її типи, способи і засоби породження, організації та використання. Оскільки інформація у мовній формі, тобто оформлена засобами як природних, так і штучних мов, посідає в сучасних інформаційних потоках чільне, якщо не переважне місце, лінгвістика активно залучена до створення засобів її опрацювання, передусім – за допомогою комп'ютера. З огляду на це КЛ становить також невід’ємний і важливий складник сучасної інформатики. Зв’язки КЛ з іншими лінгвістичними та нелінгвістичними науковими дисциплінами в узагальненому вигляді представимо в табл. 1 та 2.                                                            6 Слама-Казаку Т. Место прикладной лингвистики в системе наук: отношение ПЛ к “лингвистике” // Новое в зарубежной лингвистике. – М., 1983. – Вып. XII. Прикладная лингвистика. – С.25. 
12 Вступ до комп’ютерної лінгвістики   Таблиця 1. Комп’ютерна лінгвістика та інші лінгвістичні дисципліни Лінгвістичні дисципліни Комп’ютерна лінгвістика  як складник мовознавства Фонологія Фонетика Акцентологія Інтонологія Морфемологія та дериватологія Лексикологія та фразеологія Граматика  (морфологія та синтаксис) Семасіологія Комп’ютерна граматика Аналізатори та синтезатори усного мовлення Лексикографія Комп’ютерна лексикографія: комп’ютерні версії традиційних словників, автоматичні словники, словникозорієнтовані бази даних та лексикографічні процесори Теорія та практика перекладу (перекладознавство) Системи машинного перекладу Лінгвістика тексту Системи автоматичного перероблення тексту (АПТ), або опрацювання тексту (АСОТ): автоматичний морфологічний (АМА), синтаксичний (АСА) та логіко-семантичний аналіз, автоматична компресія тексту (індексування, реферування, анотування). Текстозорієнтовані бази даних: корпуси текстів та електронні картотеки (=ілюстративні корпуси, корпуси цитат), комп’ютерні словопокажчики, конкорданси, частотні словники та текстові процесори Термінологія та термінографія Комп’ютерні термінологічні бази даних та словники.  Комп’ютерні експертні системи Історія мови Комп’ютерні моделі реконструкції (прогнозування) минулих станів мови (моделі комп’ютерної ретрогностики). Комп’ютерні версії історичних та етимологічних словників. Комп’ютерне дешифрування давніх писемностей Лінгвістична стилістика Культура мови Соціолінгвістика Етнолінгвістика Лінгвокультурологія Комп’ютерна стилеметрія, атрибуція текстів, стилістична діагностика. Системи орфографічного та орфоепічного контролю.  Автоматичні редактори текстів.  Комп’ютерні моделі мовної концептуалізації світу.  Автоматичні лінгвокраїнознавчі, етнолінгвістичні та лінгвокультурологічні бази даних і словники 
Вступ до комп’ютерної лінгвістики 13   Таблиця 2. Комп’ютерна лінгвістика та нелінгвістичні дисципліни Нелінгвістичні  дисципліни Комп’ютерна лінгвістика як складник інформатики та систем штучного інтелекту Політологія Політична лінгвістика, моделі впливу й оцінки в процесах мовного спілкування, моделі мовного планування та будівництва Соціологія,  культурологія,  етнологія,  теорія комунікації Моделювання процесів взаємодії соціо- та лінгводинаміки, ментальних стереотипів, прототипів, етнокультурної специфіки мовної категоризації дійсності, моделі мовного спілкування за допомогою комп’ютера Кібернетика Обчислювальна  математика.  Програмування Лінгвостатистика. Квантитативна лінгвістика.  Ймовірнісні моделі мови для синхро- і футурогностики.  Лінгвістичне забезпечення систем АПТ, або АСОТ (лінгвістичні алгоритми та процесори).  Лінгвістичне забезпечення діалогових систем Лінгвістичні проблеми побудови штучних мов з природномовною компонентою та мов програмування високого рівня Інформатика Інформаційно-пошукові системи. Моделі мовного кодування інформації.  Стратегія створення лінгвістичних баз даних та знань.  Автоматичне розпізнавання та синтез мовлення Біологія, фізіологія, психологія, медицина Моделі організації пам’яті людини та розумовомовленнєвих процесів.  Логічні структури представлення знань Діагностика хвороб за даними порушень мовленнєвої діяльності людини Інформація, за дефініцією тлумачного “Словника української мови” (далі – СУМ), це – “Відомості про які-небудь події, чиюсь діяльність і т.ін.; повідомлення про щось (СУМ, IV, 42). Ширше визначення інформації знаходимо в спеціальних словниках, зокрема в словниках термінів обчислювальних систем, пор.: “Інформація – це сукупність символів, або образів, що несуть змістове навантаження”7. Засновник української кібернетики В.М.Глушков вважав, що можна “...з одного боку, схарактеризувати інформацію як сукупність можливих відомостей, які циркулюють у природі й суспільстві, у тім числі і в створених людиною технічних системах, а з іншого боку, такий розгляд дає можливість описати її як міру неоднорідності в розподілі енергії (або речовини) в просторі та в часі (підкреслення наше – Є.К.)8. Уже в самому визначенні цього поняття вміщено вказівку на такі риси об’єктів, процесів, явищ довкілля, які відрізняють їх від інших, виділяють їх з-поміж інших подібних та неподібних, є показниками їхньої окремішності й неповторності, їхніми своєрідними “наличками”. Наскільки важливим для інформації є                                                            7 Толковый словарь по вычислительным системам. – М., 1989. – С.233. 8 Глушков В.М. Гносеологические основы математизации науки // Диалектика и логика научного познания. – М., 1966. - С. 406. 
14 Вступ до комп’ютерної лінгвістики   віднайдення вирізняльних ознак описуваної предметної галузі, вміння оперувати ними для вироблення правильного її сприйняття й використання для розв’язання поставлених завдань, може свідчити такий спогад одного з творців мови програмування Бейсик Джона Кемені. Його родина емігрувала до Америки з Угорщини і в час, про який він згадує, Д.Кемені ще досить посередньо володів англійською мовою. І от йому, сором’язливому 16-річному хлопцеві, довелося 1945 р. складати усний іспит в одній з нью-йоркських шкіл у р-ні Манхеттена. Він так описує цей іспит у своїх спогадах: “Мій словниковий запас був страшенно обмежений і тому в кожному запитанні я вловлював лише кілька слів. Проте оскільки це був тест, в якому для кожного запитання було запропоновано набір варіантів як відповідь, то й того, що я розумів, було цілком достатньо для побудови моделі і віднайдення правильного рішення. Я зумів відкрити цей код і одержав одну з найвищих оцінок у всьому Нью-Йорку”9. Отже, інформацію в найширшому розумінні цього слова можна визначити як сигнал у будь-якій формі про якийсь об’єкт або явище, сигнал, разом з тим такий, який служить виразним їхнім образом, символом, що дозволяє розпізнати такі об’єкт або явище, однозначно вирізнити їх з-поміж інших подібних і неподібних. Вочевидь, саме таке трактування найповніше відповідає значенню етимона цієї запозиченої з латини лексеми, адже оnfфrmвtio і означає “роз’яснення, пояснення; виклад, поняття”. Український учений А.О.Білецький у своїй оригінальній лінгвосеміотичній теорії запропонував детальну класифікацію типів інформації, врахувавши різноманітні чинники, умови її творення та різновиди застосування10 (див. табл. 3): Таблиця 3. Типи інформації за класифікацією А.О.Білецького Ознака Тип інформації 1. Джерело створення антропогенна – фізіогенна 2. Форма кодована (системна) – некодована (одинична) 3. Зв’язок із ситуацією ситуаційна – екстраситуаційна 4. Спосіб оформлення мовна (вербальна) – немовна (екстравербальна) 5. Сфера призначення побутова (узуальна) – спеціальна 6. Характер змістового  навантаження логічна – естетична Виходячи з критеріїв визначення інформації, запропонованих А.О.Білецьким, мовну інформацію можна визначити як антропогенні (=створені людиною) кодовані (=закріплені у спеціальній формі) екстраситуаційні (=незалежні від конкретної ситуації спілкування) верба                                                           9 Цит. за кн. ”Язык компьютера”. – М., 1989. – С.27. 10 Белецкий А.А. Семиотический аспект языковой системы // // Структурная и математическая лингвистика. - К., 1979. – вып.7. – С.11-18. 
Вступ до комп’ютерної лінгвістики 15   льні (=представлені у мовній, або словесній формі) повідомлення про об’єкти та явища дійсності, яким властиві також логічний, естетичний, побутовий, спеціальний та експресивний компоненти. У теорії А.О.Білецького також вичерпно окреслений спектр функцій, виконуваних мовною системою як спеціалізованою системою обміну інформацією, або різновидом інформаційної системи. Таких функцій А.О.Білецький виділив 7: 1. Трансформаційна (від лат. transformo “перетворюю, змінюю форму”) – перетворення інформації; 2. Консервативна (від лат. cфnservo “зберігаю”) – зберігання інформації; 3. Транслятивна (від лат. trвnslвtio ”перенос, переміщення”) – передавання інформації; 4. Дименсійна (від лат. dоmзnsio “вимірювання, розмір”) – вимірювання інформації; 5. Утилітарна (від лат. ыtilitвs “користь, придатність”) – використання інформації; 6. Естетична (від грецьк. б?уизфйкьт ”чуттєво сприйманий”) – вибір для оформлення та передавання інформації засобів, оптимальних для її сприйняття; 7. Метасемантична (від грецьк. µефб ”зверх, понад” та  узµбнфйкьт ”означальний”) – відображення в оформленні інформації додаткового змісту, який впливає на відчуття людини, стимулює в неї певні реакції на інформацію (пор., наприклад, різні способи оформлення прохання: наказ, уклінне прохання, дружнє спонукання до дії, нейтральний заклик, побажання тощо). Для комп’ютерного опрацювання інформація має бути представлена у придатній, доступній для “розуміння” комп’ютера формі. Відтак істотного значення набуває форма запису інформації, або, інакше, мова її запису. У КЛ розрізняють: 1) формалізацію внутрішню, або формалізацію системи мови, створення моделей мовних об’єктів та 2) формалізацію зовнішню, або формалізацію моделей мовних об’єктів, створення моделей моделей, тобто такої форми їхнього представлення, яка була б приступна комп’ютеру та іншим технічним засобам опрацювання інформації. Внутрішня формалізація полягає у структуруванні інформації, вираженої різними одиницями мови або їхніми сукупностями, виділенні визначальних ознак її будови та правил функціонування. Результатом цього різновиду формалізації мови і стають моделі певних мовних об’єктів або процесів, що з ними відбуваються. Зовнішня формалізація становить завдання прикладної і, зокрема, комп’ютерної лінгвістики, оскільки зорієнтована на представлення комп’ютеру чи іншому технічному засобу опрацювання  інформації уже таких мовних моделей, побудованих за 
16 Вступ до комп’ютерної лінгвістики   допомогою формально-логічних або математичних методів. Її результат становлять такі моделі мовних об’єктів, які придатні для використання комп’ютера або іншого технічного засобу. Здійснюючи зовнішню формалізацію мовної інформації слід керуватися мудрими настановами О.Ф.Лосева, висловленими у його праці «Вступ до загальної теорії мовних моделей»: «Традиційне мовознавство, обтяжене накопиченими впродовж десятиліть величезними матеріалами, безперечно, потребує уточнення своїх основних категорій і часткового перегляду своїх методів…Однак на кожному кроці необхідно пам’ятати і те, що лінгвістика не є математика, а математика не є лінгвістика. Змішування цих галузей веде до нових бід науки і навіть доводить до повного розриву традиційну лінгвістику з математичною, до повної неможливості для лінгвіста скористатися з великих досягнень математичних методів»11. І як висновок з таких настанов – заклик О.Ф.Лосева до всіх, хто використовує різноманітні моделі мовних об’єктів, побудовані за допомогою формально-логічних і математичних методів: «Модель становить тільки форму вираження, яка може здобути свою повну наукову значущість лише з урахуванням того, про форму чого йдеться… Модель не повинна бути відірваною від мовного змісту, а, навпаки, повинна вказувати шлях для вивчення цього останнього»12. Інформація, записана у певній формі, перетворюється на дані або знання. В основі такого формалізованого запису інформації завжди лежить певна інформаційна модель тієї предметної галузі, якої стосується така інформація. Предметну галузь становить тематично однорідна ділянка дійсності – сфера природи, виробництва, громадського або приватного життя людини. Ступінь деталізації структурування предметної галузі залежить від конкретного завдання, яке ставить перед собою дослідник. Фахівці з інформатики, визначаючи предмет дослідження цієї наукової галузі як “технологію побудови, аналізу та використання людинокомп’ютерного (програмного) знання”13, основне її завдання і вбачають у розробленні засобів та методів побудови, аналізу та узагальнення інформаційних моделей предметних галузей. Інформаційна модель є структурованим і представленим у формалізованому вигляді описом окремого об’єкта або й предметної галузі в цілому, який дозволяє одержати інформацію про них за допомогою комп’ютера. Лінгвістичні моделі становлять різновид інформаційних моделей. Їхня відмінність від інших моделей полягає в універсальному характері мови як спеціалі                                                           11 Лосев А.Ф. Введение в общую теорию языковых моделей. – М.: Едиториал УРСС, 2004. – Изд. 2-е, стереотип. – С. 11. 12 Там же. – С.15.ы 13 Козачков Л.С. Прикладная логика информатики. – К., 1990. – С.6. 
Вступ до комп’ютерної лінгвістики 17   зованої системи обміну інформацією, що обслуговує будь-який різновид розумової діяльності людини. Пригадаємо, що всі інші знакові системи, поширені в людському суспільстві, так чи інакше ґрунтуються на системі природної мови (пор. системи математичних або хімічних символів, знаки регулювання дорожнього руху або так звану “мову” морських прапорців чи семафорну морську абетку та абетку Морзе). Зауважимо принагідно, що будь-який мовний продукт уже становить певну інформаційну модель того об'єкта дійсності, який він називає або описує. Позначаючи особу словами мудрець, молодик, дівчинка, бородань, мовознавець, українець, киянин або ліберал, неформал, ми використовуємо різні інформаційні моделі найменування особи, вироблені в лексиконі сучасної української мови. Кожна з цих лексем своєю змістовою структурою вказує на різні ознаки особи: її зовнішність, рівень розумового розвитку, стать, вік, фах, національну належність, місце проживання, політичні чи естетичні уподобання, а їхня форма (письмова й звукова) засвідчує спосіб представлення в українській мові такої інформації про особу. Отже, будь-яка формалізація мовного матеріалу полягає у витворенні уже вторинних інформаційних моделей, а саме: формалізації для комп’ютера інформації, уже сформалізованої засобами природної мови для людини. Недарма, пригадаймо, людську мову й називають вторинною сигнальною системою на відміну від органів чуття як первинної сигнальної системи. Один об’єкт або одна предметна галузь можуть мати кілька інформаційних моделей залежно від того, яку інформацію про них ми моделюємо. Так, уже подані вище слова мудрець, молодик, дівчинка, бородань, мовознавець, українець, ліберал та неформал матимуть різні інформаційні моделі, в яких буде сформалізовано інформацію про їхню фонемну, складову, акцентну, графемну, морфемну, словотвірну та семантичну будову. Причому за одними ознаками ці слова будуть мати спільні інформаційні моделі, а за іншими – різні. Наприклад, слова бородань і українець матимуть спільні морфемну та словотвірну моделі, пор., відповідно, RSF (корінь+суфікс+флексія), ТО+СІно (твірна основа+суфікс іменника-назви особи). Проте, як можемо пересвідчитися, спільність моделей їхнього опису виявляється на певному рівні узагальнення властивих їм характеристик. Уже введення до ознак створюваної словотвірної моделі ознаки “належність твірної одиниці до певної ономасіологічної категорії і, відповідно, категоріально-розрядне значення її твірної основи” виявляє відмінність між цими іменниками, а отже, й необхідність на такому рівні їхнього опису вироблення інших інформаційних моделей, побудованих на більш детальних ознаках їхнього змісту. Так, іменники бородань і подібні до нього вусань, лобур, носач описуватимуть уточнені словотвірні моделі на зразок “твірна основа зі значенням “частина тіла людини”+суфікс іменника-назви 
18 Вступ до комп’ютерної лінгвістики   особи”, а іменники українець і англієць, росіянин, француз, індус – моделі “твірна основа зі значенням “країна, держава” +суфікс іменниканазви особи”. Оскільки похідні слова мають прозору, легко зрозумілу внутрішню форму, то такі словотвірні моделі можуть водночас виступати і як різновиди моделей семантичних. Основне завдання при створенні інформаційної моделі якраз і полягає у відшуканні таких формальних ознак інформації про об’єкт, які є визначальними для “розпізнавання” його комп’ютером за певним типом інформації, встановлення рівня узагальнення опису такого мовного об’єкта-прототипа. Такі вихідні ознаки становлять параметри, або одиниці побудови інформаційної моделі. Сама ж побудова інформаційної моделі передбачає виявлення залежностей між цими ознаками, схем їхнього комбінування, взаємодії в об’єктах модельованої предметної галузі і, відповідно, розташування таких одиниць побудови у створеній моделі за певними правилами. Підсумком побудови моделі є вироблення її формального представлення, тобто обрання певної форми (графічної, символьної, цифрової) для її унаочнення. Як бачимо, і процес побудови інформаційної моделі передбачає виконання процедур внутрішньої та зовнішньої формалізації. У свою чергу, правила побудови інформаційної моделі служать правилами її застосування до опису й аналізу об’єктів, які вона моделює. В узагальненому вигляді етапи створення інформаційної, зокрема лінгвістичної, моделі предметної галузі можна представити в такий спосіб: 1. Виділення формальних ознак, визначальних для окремого типу інформації про модельований об’єкт. 2. Встановлення функціонального навантаження формальних ознак в об’єкті,  відношень між ними. 3. З’ясування схем взаємодії або взаємовиключення формальних ознак, їхнього комбінування 4. Вироблення правил дії побудованої інформаційної моделі для одержання  нової інформації про будову об’єкта або його властивості. Вибір способу побудови лінгвістичної моделі, її унаочнення й графічного представлення, інтерпретація результатів її застосування залежать від характеру модельованого мовного матеріалу, способів його аналізу та опису, а також від характеру поставленого дослідником завдання. Коректність побудови й застосування моделі – запорука якісно виконаного лінгвістичного дослідження та вірогідності й пояснювальної сили його результатів, їхнього значення для опрацювання тієї чи іншої проблеми. Поняття “забезпечення роботи комп’ютера” передбачає на сьогодні створення трьох його необхідних складників, трьох “втілень” такого забезпечення: 1) інструментального, або апаратного, так званого hardware (від англ. hardware буквально “важке оснащення, важкий одяг”), до складу якого входять необхідні для виконання певних 
Вступ до комп’ютерної лінгвістики 19   класів завдань технічні пристрої або засоби; 2) алгоритмічного та програмного, так званого software (від англ. software буквально “м’яке оснащення, м’який одяг”), яке об’єднує процедури автоматизованого логічного опрацювання інформації, та 3) лінгвістичного, або так званого lingware, яке охоплює бази даних або знань та спеціальні лінгвістичні процесори (засоби лінгвістичного аналізу) для опрацювання інформації природною мовою. Чимдалі більше на наших очах для підвищення рівня розв’язуваних з допомогою комп’ютера завдань зростає значення саме останнього компонента забезпечення комп’ютера. 
	 Терміни • прикладна лінгвістика (applied linguistics) – розділ лінгвістики, предметом дослідження якого є 1) застосування методів інших наукових дисциплін для вивчення будови мовної системи та закономірностей її реалізації та 2) застосування здобутків лінгвістики у розв’язанні завдань інших галузей науки та суспільної практики • комп’ютерна лінгвістика (computational linguistics) – лінгвістична дисципліна, яка розв’язує теоретичні й прикладні завдання мовознавства за допомогою комп’ютера • інформатика – наука про типи інформації, способи, засоби її створення, процеси обміну інформацією у природі, техніці й суспільстві • інформація – послідовність символів, які є образами певних об’єктів та явищ • предметна галузь – певна тематично однорідна ділянка природи, суспільного життя, громадського або приватного життя людини • інформаційна модель – інформація про окремий об’єкт або предметну галузь в цілому, представлена у певному структурованому й формалізованому вигляді, придатному, зокрема, для опрацювання комп’ютером • дані – інформація про об’єкти, їхні властивості або дії, представлена у структурованому та формалізованому вигляді знання – дані про об’єкти, їхні властивості або дії зі вказівкою на умови та правила використання або з їхньою оцінкою  • забезпечення роботи комп’ютера – сукупність технічних пристроїв, засобів, алгоритмічних та програмних процедур, баз даних або знань для виконання поставлених завдань • інструментальне (=апаратне, hardware) – сукупність технічних пристроїв та засобів • алгоритмічне та програмне (=software) – сукупність алгоритмічних та програмних процедур 
20 Вступ до комп’ютерної лінгвістики   • лінгвістичне (=lingware) – сукупність баз даних або знань та спеціальних лінгвістичних процесорів для опрацювання інформації природною мовою §2. Інформаційні моделі лінгвістичних об’єктів • Модель та її оригінал – натурний об’єкт (=прообраз, прототип) • Правила побудови та функції моделей • Типи лінгвістичних моделей • Комп’ютерне моделювання та конструювання нових лінгвістичних об’єктів Модель (від лат. modulus зменш. від modus “міра, спосіб”) – конструкція, зразок будови певного об’єкта або ділянки дійсності, у лінгвістиці – зразок будови одиниць мови або процесів, що відбуваються за їхньою участю. Необхідність у створенні моделі, або аналогазаступника якогось лінгвістичного об’єкта (=натурного об’єкта, оригінала, прототипу моделі) виникає тоді, коли безпосередньому спогляданню дослідника недоступні внутрішні властивості такого об’єкта, його будова або ж умови функціонування цього об’єкта настільки багатогранні і складні, що обмеженість людської пам’яті та сприйняття не дозволяють швидко й логічно послідовно опрацювати потрібний обсяг інформації про такий об’єкт. На допомогу досліднику в таких випадках приходить комп’ютер з його значно більшим за людський обсягом оперативної пам’яті, потужнішою швидкодією, тобто швидкістю здійснення певних операцій опрацювання інформації, здатністю одночасно за численними ознаками обробляти величезні масиви інформації, при цьому, на відміну від людини, не втомлюючись, не відволікаючись, не забуваючи поставлене завдання і нічого в ньому не змінюючи під час його виконання. На хід виконання завдання комп’ютером вплинути можуть лише суто технічні причини: відмова якогось пристрою або зникнення струму в мережі, що зайвий раз нагадує користувачам про те, що вони мають справу з технічним засобом опрацювання інформації. Для того, щоб модель дійсно служила аналогом натурного об’єкта, вона повинна відповідати певним вимогам до її побудови. Р.Г.Піотровський – автор теорії лінгвістичного автомата як універсальної комп’ютерної моделі оброблення текстової інформації – сформулював їх так: 1. Бути спрощеним аналогом, але не копією оригіналу. 2. Не бути складнішою за оригінал. Водночас застосування моделі дозволяє одержати потрібну інформацію про оригінал швидше за інші прийоми його дослідження. 3. Побудова моделі має бути вільною від суперечностей (логічно коректною), вичерпною і гранично простою. Проте між цими трьома критеріями існує пріоритетна залежність: критерій коректності важ
Вступ до комп’ютерної лінгвістики 21   ливіший за критерії вичерпності та простоти, а критерій вичерпності істотніший за критерій простоти. Якщо існує кілька моделей з однаковими показниками всіх трьох перелічених критеріїв, то перевагу віддають тій з них, яка швидше діє, тобто дозволяє досліднику за коротший час одержати потрібну інформацію про оригінал. 4. Модель повинна мати універсальний характер, що дає змогу застосовувати її не до якогось конкретного об’єкта, а до певного класу натурних об’єктів. 5. Модель повинна мати пояснювальну силу, тобто здатність передбачувати, виявляти й пояснювати ще не реалізовані властивості оригіналу. 6. Модель мусить мати і евристичні (пошукові) властивості, тобто генерувати нові знання про оригінал14. Таблиця 4. Типи лінгвістичних моделей Об’єкт моделювання Тип моделі Структурні властивості  оригінала, його будова Статична, структурна, класифікаторна,  таксономічна Функціонування оригінала Динамічна, функціональна, процесуальна Система мови Мовна Мовленнєва діяльність Мовленнєва Аналіз оригінала Індуктивна (=аналітична) Синтез оригінала Дедуктивна (=синтетична (породжувальна,  генерувальна) Нове знання про оригінал Гіпотетична (=евристична, пошукова) Нові об’єкти із заданими  властивостями Відтворювальна (=конструювальна, імітаційна) Лінгвістичні моделі різняться як за об’єктом моделювання, так і за способом їхнього застосування. Див. узагальнення уже створених типів лінгвістичних моделей у табл. 4: У лінгвістиці потреба в моделюванні мовних об’єктів виникла разом з необхідністю їхнього опису та унаочнення для запису мовних повідомлень, обміну ними або для їхнього зберігання, а також з метою навчання мови. Отже, використовуючи певне письмо (графемний запис звукових повідомлень) або навчаючись мови з допомогою певних граматик, ми працюємо з лінгвістичними моделями, розрахованими на людське сприйняття мовної інформації. Такі, некомп’ютерні, моделі відповідають усім вимогам до моделей, створюваним для оброблення мовної інформації комп’ютером. Переконаємося в цьому на прикладі моделей системи приголосних у сучасній українській мові. Причому свідомо відберемо моделі, різні за способом побудови або графічного                                                            14 Пиотровский Р.Г. Лингвистический автомат и его речемыслительное обоснование. – Минск, 1999. – С.25-26. 
22 Вступ до комп’ютерної лінгвістики   зображення. Традиційну, загальноприйняту і всім нам знайому ще зі шкільної лави модель подає в табличному вигляді (див. табл. 5) Г.П.Півторак у своїй статті “Приголосні звуки” в енциклопедії “Українська мова” (К., 2000, с. 485). 45 приголосних звуків, реалізованих у словах сучасної української мови, описано за рядом основних і додаткових ознак. Основні ознаки: місце, спосіб творення та наявність голосу; як додаткові ознаки виступають наявність шуму та твердість/м’якість. Отже, кожен з приголосних звуків у такій моделі постає як пучок перетину основних та додаткових ознак. Таблиця 5. Класифікація приголосних звуків сучасної  української мови (за моделлю Г.П.Півторака) Ознака місця творення язикові губні передньо язикові середньо язикові задньо язикові гортанні Ознака голосу Ознака способу творення Ознака шуму тв. м. тв. м. тв. м. тв. м. тв. м.  зімкнені дзвінкі глухі б п б’ п’ д т  д’ т’  ґ к ґ’ к’   шумні щілинні дзвінкі глухі  ф  ф’ ж, з ш, с ж’,з’ ш’,с’    х  х’ г г’  зімкнено щілинні дзвінкі глухі            африкати дзвінкі глухі   дж дз ч, ц дж’ дз’ ч’,ц’        зімкнені           щілинні в в’ л   л’, j    сонорні зімкнено-щілинні м м’ н, р р’  н’     Запропонована модель узагальнення інформації пояснює, за якими формальними ознаками протиставляються один одному або об’єднуються приголосні звуки сучасної української мови, а разом з тим засвідчує нереалізовані можливості української фонетичної системи. Гіпотетичні (передбачувальні) властивості цієї моделі дають змогу встановити обмеження на реалізацію тих чи інших звуків, що їх накладає система сучасної української мови. Нереалізовані ресурси підсистеми приголосних звуків у поданому графічному варіанті моделі засвідчили пусті клітинки. Реальних приголосних звуків – 45, нереалізованих, але закладених в потенціалі цієї підсистеми – 75. Отже, потенціал підсистеми приголосних реалізовано у сучасній українській мові на 60%. Так, наприклад, передньоязикові щілинні приголосні реалізують опозицію і за дзвінкістю/глухістю, і за твердістю/м’якістю на відміну від губних щілинних, у яких опозиція за дзвінкістю/глухістю залишилася нереалізованою, пор.: ж:ж’ та ж:ш з ф:ф’. Свого часу саме таблична модель упорядкування голосних звуків у межах коренів індоєвропейсь
Вступ до комп’ютерної лінгвістики 23   кої прамови дала можливість Ф.де Сосюру виявити зниклі так звані “сонантні коефіцієнти”, тобто звуки, які після голосних могли виступати як нескладотвірні сонанти, а в редукованому корені, тобто в корені, що втратив голосний, ставали складотвірними елементами15. Згодом, у 1906-1907 рр., після відкриття неситських документів з м.Богазкьой (Туреччина) і їхнього розшифрування такі фонеми було виявлено в хетській мові, якою були писані ці пам’ятки, – одній з найдавніших індоєвропейських мов, що мала писемність16.  
Рис. 1. Кубічна (стереометрична) та деревна моделі російських  губних приголосних (за Р.Г.Піотровським) Можливі і інші графічні способи зображення моделей організації приголосних. Наприклад, Р.Г.Піотровський запропонував для системи приголосних сучасної російської мови стереометричний і “деревний” способи зображення таких мовних моделей. Згідно з першим кожна з ознак зіставлення звуків задає координати певної площини об’ємного зображення моделі. Використовуючи стереометричний принцип зображення, за трьома ознаками носовість/неносовість (в інших термінах, сонорність/несонорність (шумність)), дзвінкість/глухість, твердість/м’якість можна побудувати кубічну модель для російських приголосних б, б’, п, п’, м, м’ (див. рис. 1). За такими ж класифікаційними ознаками можна змоделювати взаємовідношення і відповідних українських приголосних (пор. вище табл. 5): У моделі з деревним способом зображення кожна з ознак зіставлення приголосних формує вузол графа-аналога описуваної підсистеми приголосних, а конкретна опозиція, що формується на підставі такої ознаки, задає його гілки. Пусті кружки в поданих графічних зображен
                                                           15 Зацікавлених відсилаємо до праці Ф. де Сосюра “Мемуар о первоначальной системе гласных в индоевропейском языке // Соссюр Ф. де. Труды по языкознанию - М. 1977. – С.423-425. 16 Пиотровский Р.Г. Зазнач. праця. – C.30-31. 
24 Вступ до комп’ютерної лінгвістики   нях моделей також засвідчують нереалізовані можливості підсистеми приголосних сучасних російської та української мов. Усі подані моделі розраховані на людське сприйняття звукової інформації. Її комп’ютерне моделювання повинно бути принципово іншим, оскільки комп’ютер при “розпізнаванні” мовних одиниць спирається лише на їхню форму (при графічному зображенні інформації) або на їхні суто фізичні, акустичні, характеристики при сприйнятті інформації в усній формі. У розв’язанні цього завдання можливі два шляхи: 1. Комп’ютер забезпечують аналогом тієї чи іншої літери (звуку) з вичерпною інформацією про її сполучувальні та позиційні властивості, що в свою чергу, реалізують її змісторозрізнювальні функції. 2. Для комп’ютера створюють алгоритм встановлення тієї чи іншої літери (звуку) на основі обстеження її сполучувальних та позиційних властивостей, її функціонування в письмовому чи усному тексті. Перший шлях дозволяє досягти поставленої мети за допомогою декларативних знань про модельований об’єкт, другий – за допомогою процедурного знання про нього. За способом побудови виділяють індуктивні та дедуктивні моделі. Перші йдуть від аналізу конкретного мовного матеріалу до формування певної гіпотези про закономірності його організації та функціонування, другі, навпаки, будуються на основі заданої гіпотези і перевіряють її вірогідність на реальному мовному матеріалі. До індуктивних моделей належать, наприклад, дистрибутивна модель, яка визначає класи мовних одиниць на основі аналізу їхнього розподілу в тексті; трансформаційна модель, що встановлює змістову тотожність/нетотожність мовних одиниць завдяки аналізу їхніх можливих перетворень (трансформацій); статистико-комбінаторна модель М.Д.Андреєва, з допомогою якої встановлюють морфологічні класи слів на основі аналізу частоти їхніх кінцевих буквосполук, а також ймовірнісні моделі, наприклад, модель побудови семантичного поля прикметників А.Я.Шайкевича17. Дедуктивні моделі становлять інструмент побудови одних мовних об’єктів з інших, наприклад, одиниць вищих рівнів мовної системи з одиниць її нижчих рівнів. Вони складаються з певних заданих дослідником вихідних (мінімальних) одиниць та правил їхнього перетворення. При побудові таких моделей дослідники намагаються дотримуватися правил виведення (синтезу) одиниць, за своєю чіткістю наближених до математичного числення. Крім того, дедуктивні лінгвіс
                                                           17 Див. докладніше про ці моделі у ст. В.С.Перебийніс “Модель” в енциклопедії “Українська мова” (К., 2000, С. 339-340), а також: Андреев Н.Д. Статистикокомбинаторные методы в теоретическом и прикладном языковедении. – Ленинград, 1967 та Шайкевич А.Я. Дистрибутивно-статистический анализ текстов. – Ленинград, 1982. 
Вступ до комп’ютерної лінгвістики 25   тичні моделі наближені до високоформалізованих логіко-математичних моделей за рядом вимог до визначення як вихідних їхніх одиниць, так і правил їхнього синтезу, а саме: 1. Простота: мінімальна кількість вихідних одиниць та правил їхнього синтезу. 2. Несуперечність: правила такої моделі не повинні суперечити одне одному. 3. Вичерпність, або ефективність: породжувати якомога більше одиниць, що мають аналоги в мові, а отже, відповідати нормам реальної мовної системи, мати якомога нижчий ступінь “шуму” – породження одиниць, не відповідних реальним словам мови. 4. Однорідність: правила повинні ґрунтуватися на однакових критеріях (формальних, семантичних, функціональних, кількісних)18. Прикладом ефективної дедуктивної лінгвістичної моделі може служити аплікативна породжувальна модель С.К.Шаумяна19. Ця модель має два генератори (породжувачі) мовних одиниць: генератор слів, що моделює процеси морфологічного словотворення, та генератор класів слів, що моделює процеси породження синтаксичних структур і речень. В основі моделі лежать мінімальні одиниці (класи непохідних основ слів або ядерних (далі неподільних) конструкцій), між якими згідно з правилами моделі існують два типи відношень – приєднання чи заміщення. Словотвірний формант, з допомогою якого здійснюється творення нового слова або нової конструкції, в моделі С.К.Шаумяна називається релятор. Аплікативна породжувальна модель має символьний та графічний запис. У символьному записі 0 позначає вихідну одиницю породження (основу або корінь слова), а R – певний релятор (слово- або формотворчий засіб: префікс, суфікс, флексію в ролі суфікса). Релятор вказує на ті перетворення, які відбулися з аморфною, неоформленою і несамостійною в мові вихідною одиницею породження. Він позначає ту функцію, яку виконує така одиниця у висловленні. Отже, аморфна вихідна одиниця виконує роль аргумента функції (її об’єкта), а релятор виражає певну функцію такого об’єкта. Процес генерування і полягає у приєднанні певних реляторів до вихідних одиниць породження на окремих тактах роботи того чи іншого генератора. Звідси й назва такої породжувальної моделі – аплікативна, або приєднувальна (від лат. applico “приєднувати, прикладати”). 
                                                           18 Див. Перебийніс В.С. Зазнач. праця. – С.340. 19 Читачів, зацікавлених докладніше познайомитися з принципами побудови та застосування цієї моделі, відсилаємо до праці: Шаумян С.К., Соболева П.А. Основания порождающей грамматики русского языка: Введение в генотипические структуры. - М., 1968. 
26 Вступ до комп’ютерної лінгвістики   Н.Ф.Клименко застосувала цю модель у дослідженні системи афіксального словотворення сучасної української мови20. Об’єктом моделювання вона обрала слова чотирьох повнозначних частин мови: іменники, дієслова, прикметники та прислівники. Мінімальними одиницями в її варіанті аплікативної породжувальної моделі служили корені таких слів (0), реляторами були формальні компоненти (флексії чи афікси), з допомогою яких утворюються зазначені слова, відповідно, R1 – афікс дієслова (причому, для вивчення розмаїття словотвірних структур дієслівних форм до уваги бралися змінні дієслівні форми), R2 – афікс іменника, R3 – афікс прикметника і R4 – афікс прислівника. За правилами моделі на кожному такті, або кроці її роботи до вихідної одиниці або комбінації одиниць додавався лише один релятор. Так, на першому кроці відбувається оформлення кореня у вихідне слово – до нього додається флексія. Для іменника це будуть одиниці із символьним записом R20 (пор. з реальними словами дум-(а), мор(е), сад-0). За правилами запису математичних перетворень релятор – показник функції пишеться зліва від її аргумента, а отже, запис R20 слід читати так: над вихідним аморфним об’єктом 0 (у поданих словах – коренем або твірною основою) здійснено функцію перетворення її на іменник, що й позначає релятор R2. Другий такт роботи моделі дає вже дві структури R220 та R2R10 (пор. з реальними словами дум-оньк-(а), сад-ок-0 або верт-ун-0, сиді-нн-(я)).  Творення іменників на 2-му такті  роботи моделі можна зобразити як  
Для графічного зображення кожного з частиномовних класів породжуваних структур визначено напрямок відповідної гілки графа: ? вказує на напрямок розгортання графа, який моделює творення іменників; ? – дієслів; \ – прикметників та _ прислівників.  Спираючись на правила дії такої моделі, можна окреслити в цілому процес морфологічного творення слів певної частини мови, дослідити реалізовані й нереалізовані ресурси мовної системи, виявивши при цьому внутрішньо- і міжчастиномовні переходи, можливості кількісного розгортання структури слів, комбінації реляторів. Так, наприклад, виявилося, що слова з дієслівними коренями можуть мати більшу кіль                                                           20 Див. докладніше про теоретичне обґрунтування, хід виконання і одержані результати цього дослідження у праці: Клименко Н.Ф. Система афіксального словотворення сучасної української мови. - К., 1973. 
Вступ до комп’ютерної лінгвістики 27   кість реляторів, ніж слова з іменними коренями. Найдовший (11морфемний) іменник сучасної української мови не-о-по-да-т-к-овува-н-ість-0 має саме дієслівний корінь. Дієслівний корінь має також іменник найвищого в словотвірній системі української мови – 8-го ступеня похідності – неплатоспроможність, пор. могт? ? про-могт? ? промогт?-ся ? с-промогт?ся ? спромуж-н(ий) ? плат-оспромужний ? не-платоспромужний ? неплатоспромужн-ість. Нереалізовані можливості в конструюванні морфемної структури слів сучасної української мови дала можливість виявити породжувальна модель, яка ґрунтується на принципі аплікації (додавання на кожному кроці роботи моделі лише одного складника), а для свого графічного зображення використовує принцип сітки – графа з гранями, орієнтованими за напрямком розгортання вихідної (мінімальної) структури слова. Моделювання будови слів з допомогою таких сіток-орієнтованих графів запропонував на початку 50-х років минулого століття німецький учений П.Менцерат для унаочнення процесів можливого ускладнення фонемної та графемної структури слів сучасної німецької мови21. Морфемна сітка становить модель механізму творення морфемних структур простих (=з одним коренем) слів окремих частин мови, представлену як послідовне розгортання на лінійній осі певної мінімальної за довжиною, вихідної морфемної структури слова вліво (збільшення її докореневої, або префіксальної, частини) та вправо (збільшення її післякореневої, або суфіксальної, частини). На першому етапі побудови сітки від вихідної одиниці на гранях графа на відповідних тактах роботи моделі позначаються реальні морфемні структури слів аналізованої частини мови, тобто такі, які засвідчені в реальних словах мови. На другому етапі всі грані графа з’єднуються між собою у замкнену сітку. Нереалізовані, гіпотетичні структури, які не відповідають конкретним словам мови, у такій сітці позначено знаком * і подано в сірих комірках (див. рис. 2). Так, виявилося, що мінімальною для іменників української мови є структура R, властива незмінюваним запозиченим словам на зразок бра, табло, кашне. За рахунок суфіксів та флексій структури іменників можуть розгортатися до 6-ого такту ро                                                           21 Зацікавлені читачі зможуть докладніше познайомитися з принципом побудови таких моделей та з результатами досліджень, виконаних за їхньою допомогою на матеріалі різних мов, у працях: Menzerath P. Die Architektonik des deutschen Wortschatzes // Phonetische Studien. - 1954. - № 3; Клименко Н.Ф., Карпіловська Є.А. Морфемні структури слів у сучасній українській літературній мові // Мовознавство. – 1991. - № 4. – С.10-21; Карпіловська Є.А. Морфемна сітка як інструмент дослідження будови слова // Українське мовознавство. – 1992. – вип.19. – С.100-110; Клименко Н.Ф., Карпіловська Є.А. Морфеміка слов’янських мов як об’єкт типологічного вивчення // Мовознавство. – 1998. - № 2-3. – С.117-135. 
28 Вступ до комп’ютерної лінгвістики   боти моделі (пор. пис-а-н-к-ар-к(а), сл-а-н-ц-юва-нн(я)), за рахунок префіксів – до 3-го такту її роботи (пор. спів-до-по-відь-0, мета-с-полук(а)). Кількісні показники коло реалізованих структур засвідчують їхню пояснювальну силу (кількість описуваних ними слів), а також одночасно й породжувальну потужність таких моделей морфемної будови слова. Відношення реалізованих моделей будови слів до загальної їхньої кількості у сітці дозволяє обчислити міру реалізації словопороджувального механізму іменників у сучасній українській мові (23:32). Вона досить висока і становить 71,8%. Інформація про морфемну будову слова, узагальнена в описаній моделі, дає змогу визначити й оптимальну (найуживанішу) кількість складників у морфемній структурі простого українського слова. Як засвідчує подана нижче морфемна сітка, майже 56% всіх проаналізованих простих іменників (17875 слів з 32075 проаналізованих) містять у своєму складі 3-4 морфеми. Взагалі ж, як підтвердив аналіз за допомогою морфемних сіток будови, крім простих іменників, також дієслів, прикметників та прислівників, оптимальними для простих слів є структури саме з 3-5 морфем. *3PR *2PR *PR R (280) 3PRF  (2) 2PRF  (89) PRF  (1650) RF(5732) 3PRSF  (10) 2PRSF  (155) PRSF  (2807) RSF  (7548) 3PR2SF  (7) 2PR2SF  (440) R2SF  (4532) R2SF  (5681) 3PR3SF  (3) 2PR3SF  (119) PR3SF  (947) R3SF  (1693) *3PR4SF 2PR4SF  (6) PR4SF  (28) R4SF  (332) *3PR5SF *2PR5SF PR5SF  (3) R5SF  (10) 3PR6SF  (1) *2PR6SF *PR6SF *R6SF Рис. 2. Морфемна сітка простих іменників української мови Породжувальні моделі поклали початок новому напрямку у сучасних лінгвістичних дослідженнях – конструюванню нових лінгвістичних об’єктів, тобто таких об’єктів, які насамперед уможливлюють одержання якісно нової інформації про будову та функціонування мовної системи, виявляють її нереалізований потенціал і регулятори реалізації словопороджувальних можливостей. Докладніше про здобутки лінгвістичного конструювання ми поговоримо далі, у §5 цього розділу, присвяченому сучасній комп’ютерній лексикографії. Тут, перш ніж перейти до розгляду комп’ютерних породжувальних моделей, ми обмежимося 
Вступ до комп’ютерної лінгвістики 29   лише поданням визначення нового лінгвістичного об’єкта, яке запропонував Ю.М.Караулов. “Створити, побудувати якусь “річ”, – пише він –, означає не тільки вміти пояснити ті властивості мови, які в ній використано і на яких вона ґрунтується, не тільки пояснити певні закономірності мовної структури, а й з’ясувати нові властивості побудованого об’єкта, що так чи інакше характеризують досліджувану мову, а отже – розширити наші знання про людську мову взагалі. Таким чином, новим лінгвістичним об’єктом будемо називати таке представлення фактів, мовних даних, яке генерує нову інформацію про мову”22. І далі: “Головний принцип лінгвістичного конструювання – “як зробити” той чи інший об’єкт, – лише на перший погляд може уявлятися суто технічним за своїм змістом. Насправді такий підхід містить багато нових можливостей, нових виходів на фундаментальні проблеми науки про мову”23. Прикладом такої моделі конструювання нового лінгвістичного об'єкта може служити розроблена нами і реалізована на комп’ютері модель морфемного породження простих дієслів24. Як відомо, дієслівне словотворення в сучасній українській мові має розгалужену систему внутрішньочастиномовних переходів, внаслідок чого структури слів ніби виводяться одна з одної за певними правилами розширення вихідної, мінімальної за кількістю складників, структури. Об’єктом аналізу для відбору елементів моделі та формулювання правил її роботи послужили дієслова тематичної групи звучання, вилучені методом суцільної вибірки з 11-томного тлумачного “Словника української мови”. Їхні морфемні структури було проаналізовано за такими ознаками: 1) класи морфем у їхньому складі; 2) позиції, які здатні займати у структурі слова афіксальні морфеми, 3) обов’язковість/необов’язковість появи в дієслові певної афіксальної морфеми в певній позиції; 4) розподіл афіксальних морфем за позиціями. У символьному записі моделі стрижнева морфема слова – корінь – вміщувалася в центрі; стрілками вправо та вліво від кореня позначалися переходи, відповідно, на післякореневі, суфіксальні й постфіксальні, та докореневі, префіксальні, афіксальні позиції. Морфеми, здатні вживатися в одній слівній позиції, відокремлювалися одна від одної в записі знаком диз’юнкції |, тобто знаком логічної операції “або-або” – вибору з сукупності елементів лише одного можливого. Морфеми в позиціях, необов’язкових для побудови структури модельованих дієслів, в записі моделі було взято в квадратні дужки. Якщо морфема в структурах могла вживатися у кількох позиціях, то в записі моделі вона подавалася в максимально віддаленій від ко                                                           22 Караулов Ю.Н. Лингвистическое конструирование и тезаурус литературного языка. – М., 1981. – С.16. 23 Караулов Ю.Н. Зазнач. праця. – С.17. 24 Зацікавлених читачів відсилаємо до праці: Карпіловська Є.А. Конструювання складних словотворчих одиниць. – К., 1990. 
30 Вступ до комп’ютерної лінгвістики   реня позиції. Наприклад, в дієсловах з коренем хлюп- морфема -а- могла виступати в 1-ій (хлюп-а-ти), 2-ій (хлюп-от-а-ти) та 3-ій (хлюп-ос-т-а-ти) післякореневій позиції. У записі моделі для породження всіх перелічених дієслівних структур морфему -а- вміщено у 3ій післякореневій позиції і в такий спосіб уможливлено вклинювання між коренем і цією морфемою інших суфіксальних морфем: -ос- і -т-. Наприклад, на підставі аналізу морфемного складу 23 дієслів з коренем дзвон- була побудована модель їхнього морфемного породження з таким символьним записом: [по] ? [ви|від|до|з|за|об|пере|по|про|роз] ? дзвон ? и|юва ? ти ? [ся] Вихідними для роботи запропонованої породжувальної моделі є структури, що складаються з кореня і морфем в обов’язкових афіксальних позиціях. Так, для поданої вище моделі вихідними виявилися дві структури дзвон-и-ти та дзвон-юва-ти. На кожному такті роботи моделі до структури, згенерованої на попередньому такті, додається лише одна морфема з тих, що засвідчені в необов'язкових позиціях. Зручність запропонованого символьного запису полягає в тому, що за його допомогою, навіть не вдаючися до комп’ютерного перебору можливих комбінацій, дослідник може визначити загальну кількість передбачених моделлю дієслівних структур. Зробити це можна, підрахувавши кількість породжуваних за правилами моделі дієслівних структур у кожній позиції. Так, у 2-ій докореневій позиції засвідчений лише один префікс по- в необов’язковій позиції, отже, можливі 2 дієслівні структури – з цією морфемою і без неї. У 1-ій докореневій необов’язковій позиції вміщено 10 префіксів, а отже, можливі 11 структур – з кожним з цих префіксів і без них усіх. 1-а післякоренева позиція обов’язкова, в ній функціонують 2 морфеми і можливі 2 структури – з кожною з них. 2-а післякоренева позиція також обов’язкова і в ній засвідчено 1 морфему -ти, а отже, можлива лише 1 структура. 3-я післякоренева позиція містить 1 морфему -ся в необов’язковій позиції, відповідно, можливі 2 структури – з цією морфемою і без неї. Перемноживши всі встановлені за позиціями структури, одержимо показник загального потенціалу породження дієслів за цією моделлю: 2*11*2*1*2=88. Отже, СУМ засвідчив у своєму реєстрі лише 26% (23:88) дієслів з коренем дзвон-, можливих за цією породжувальною моделлю. Згенеровані комп’ютером 65 відсутніх у СУМі дієслів аналізуємо далі з погляду їхньої припустимості, або відповідності нормам побудови морфемної структури дієслів групи звучання і дієслів сучасної української мови в цілому. На етапі генерування слів комп’ютером було запроваджено єдине обмеження для уникнення явного “шуму” (завідомо неправильно побудованих структур): відкидалися структури із зяянням голосних у післякореневій частині на зразок хлюпнуіти або хлюпуваати. У докореневій частині цього обмеження немає, оскільки тут діють інші закони сполучення 
Вступ до комп’ютерної лінгвістики 31   морфем, ніж у післякореневій частині слів, і зяяння голосних на стиках префікса і кореня припустиме, пор. до-опрацювати або переобрати. У докореневій частині дієслів на відміну від їхньої післякореневої частини також спостерігаємо комбінацію однакових за формою морфем, пор. по-пошуміти, пере-перейменовувати. Натомість такі поєднання властиві післякореневим частинам слів інших частин мови, зокрема прикметникам, пор. друж-ин-ин, княг-ин-ин або формам дієслів, пор. форми пасивних дієприкметників в орудному відмінку однини: припуст-им-им, терп-им-им. Для встановлення нормативності згенерованих комп’ютером, але не засвідчених СУМом дієслів було створено спеціальну систему фільтрів. Саме ця система і служила засобом перевірки ефективності, пояснювальної і передбачувальної сили побудованої дедуктивної моделі, оскільки вона ґрунтувалася на інформації, вміщеній у структурах реальних слів мови. Систему таких фільтрів, а отже, й процедуру визначення за їхньою допомогою ступеня припустимості генерованих комп’ютером структур можна будувати з різною мірою жорсткості критеріїв. У нашому дослідженні такою мірою жорсткості служили критерії: 1) структура, властива дієсловам аналізованої тематичної групи звучання та 2) структура, властива дієсловам як граматичному класу слів у цілому. Перший фільтр становив реєстр попарних сполук до- і післякореневих морфем між собою. Наприклад, у докореневій частині було виявлено ряд сполук, не засвідчених у дієсловах звучання, а отже, не включених до таблиць попарної сполучуваності таких морфем: повід, по-до, по-з, по-про тощо. Проте, як показує аналіз дієслів інших тематичних груп, такі комбінації префіксів цілком припустимі в сучасному українському дієслівному словотворенні, пор. з їхньою реалізацією у структурах дієслів інших тематичних груп: повідвозити, подоварювати, позбирати, попрогравати. Отже, для тематичної групи звучання структури дієслів на зразок повідзвонити, попродзвонювати слід визнати штучними, нереальними, проте в межах дієслів як граматичного класу слів такі структури є цілком припустимими, побудованими правильно з погляду і форми, і змісту. Другий фільтр становить реєстр усіх засвідчених у реальних словах поєднань афіксальних морфем до- і післякореневої частини, афіксальних оточень, або каркасів кореня. Наприклад, в обстежених дієсловах звучання не засвідчено комбінацій афіксальних морфем на зразок по+ви[#]и+ти+ся, по+ви[#]юва+ти, [#]юва+ти, [#]юва+ти+ся25. На цій підставі слід визнати нереальними для дієслів з коренем дзвон-                                                            25 Знак # у таких записах вказує на змінну частину моделі морфемної будови дієслова, тобто на можливість функціонування в позиції між наявними афіксальними морфемами кореня або інших афіксальних морфем у до- і післякореневій позиціях. 
32 Вступ до комп’ютерної лінгвістики   структури повидзвонитися, повидзвонювати, дзвонювати, дзвонюватися. Проте знову ж таки для граматичного класу дієслів взагалі вони припустимі, пор. повигонитися, повибілювати, регулювати, меблюватися. Оскільки в тематичній групі дієслів звучання не трапилося жодної лексеми, де б суфікс -юва- функціонував без префікса, то згенеровані комп’ютером структури на зразок дзвонювати або дзвонюватися слід визнати лише напівправильними, тобто правильними з погляду форми (пор. вище з регулювати, меблюватися), проте не осмисленими, неправильними з погляду змісту. Зовсім неприпустимими, неправильними з погляду як форми, так і змісту, словами-“монстрами” виявилися структури на зразок дзюркотти, дзижчти, муркотти, оскільки дієслівні суфікси на позначення інтенсивної або безперервної дії обов’язково поєднані з тематичними голосними -а- чи -і-, пор. дзюрк-от-а-ти, дзюрк-от-і-ти, дзиж-ч-а-ти, мурк-от-і-ти. Таким чином, встановлення функціональних властивостей складників морфемної структури дієслів, визначення закономірностей дії селективного (відбіркового) механізму сучасної української мови при побудові слів цього граматичного класу дало змогу створити модель для їхнього комп’ютерного синтезу з досить великою гіпотетичною та пояснювальною силою, а також підвищити надійність одержуваних з допомогою моделі даних на основі розроблених процедур їхньої верифікації (перевірки) завдяки системі фільтрів відповідності їхніх форми та семантики нормам граматики сучасної української мови. У табл.4 “Типи лінгвістичних моделей” подано ще одну опозицію моделей за способом аналізу мовних об’єктів і самим спрямуванням такого аналізу – моделі статичні, або структурні, класифікаторні, таксономічні та динамічні, або функціональні, процесуальні. Саме визначення цих моделей вказує на ознаку, покладену в основу їхнього протиставлення – стан, в якому перебуває модельований мовний об’єкт. Статичні моделі відображають його статику, або стан спокою, рівноваги і спрямовані на унаочнення структури, будови, устрою такого об’єкта, класифікацію його складників за певними їхніми ознаками або властивостями. На цій підставі статичні моделі називають ще структурними, класифікаторними, таксономічними (від грецьк. фЬойт ”клас, розряд; порядок”). До таких моделей можна віднести, наприклад, подані вище моделі будови підсистем приголосних в українській та російській мовах. Динамічні моделі відображають рух, динаміку мовного об’єкта, ті процеси, які з ним відбуваються, і тому їх ще називають функціональними, процесуальними. Якщо статичні моделі унаочнюють будову якогось окремого об’єкта або їхньої певним чином впорядкованої сукупності, то динамічні моделі унаявнюють процеси виведення одних мовних об’єктів з інших, їхні взаємоперетворення. До таких на
Вступ до комп’ютерної лінгвістики 33   лежать представлені в цьому параграфі породжувальні моделі. Суттєва відмінність у будові цих моделей полягає в тому, що для інтерпретації статичних моделей цілком достатньо унаочнення в графічному вигляді ознак, за якими вони побудовані. Для використання динамічних моделей обов’язковими є також правила взаємодії таких ознак, їхнього перетворення для одержання аналога об’єкта в іншому стані. Інакше кажучи, для інтерпретації динамічної моделі крім будови її оригінала в початковому, вихідному стані потрібні правила переходу до його будови в усіх наступних, похідних станах у процесі функціонування такого мовного об’єкта-оригінала. 	 Терміни • модель – конструкція, структура, формально-логічна побудова, що служить аналогом реального об’єкта (=натурного об’єкта, оригінала, прототипа, прообразу) • дедуктивна модель (= модель синтезу, породжувальна модель) – модель, створена на основі гіпотетично заданих вихідних елементів та правил синтезу з них інших, похідних, об’єктів • індуктивна модель (= модель аналізу) – модель, що створена на основі результатів аналізу реального об’єкта • динамічна модель (= функціональна, процесуальна модель) – модель, яка відображає динаміку оригінала-мовного об’єкта або об’єктів, його функціонування, процеси, що з ним відбуваються • статична модель (= структурна, класифікаторна, таксономічна модель) – модель, яка відображає будову, устрій оригінала-мовного об’єкта чи об’єктів в статиці, або стані спокою, класифікує його за певними ознаками • оригінал моделі (=натурний об’єкт, прототип, прообраз) – реальний об’єкт – у лінгвістиці – клас мовних одиниць або текст як організована сукупність таких класів одиниць, для вивчення якого створюють модель; • гіпотетична функція моделі – здатність моделі служити засобом передбачення нових об’єктів або нових властивостей уже наявних об’єктів • пояснювальна функція моделі – здатність моделі відображати інформацію про реальні об’єкти та їхні властивості, пояснювати закономірності їхньої будови та функціонування • конструювання лінгвістичних об’єктів – процес створення за певними дедуктивними моделями нових лінгвістичних об’єктів, що дають змогу одержати якісно нову інформацію про будову та функціонування мовних одиниць та їхніх сукупностей 
34 Вступ до комп’ютерної лінгвістики   §3. Бази даних і бази знань (=інтелектуальні бази даних) • Етапи проектування бази даних • Словнико- та текстозорієнтовані лінгвістичні бази даних • Способи організації лінгвістичних баз даних • Комп’ютерна копія та комп’ютерна версія словникаоригінала • Граматика комп’ютерної версії традиційного словника • Стратегія проектування бази даних морфемнословотвірного фонду української мови як словникозорієнтованої бази Лінгвіст, який у своїй роботі з мовним матеріалом використовує комп’ютер, працює у так званому комп’ютерному середовищі. Змодельовані для комп’ютера мовні об’єкти, декларативні та процедурні знання про них становлять фактографічне підґрунтя для розв’язання певних завдань КЛ. Розрізняють два види таких фактичних основ діяльності лінгвіста-комп’ютерника залежно від типу відомостей про модельовані об’єкти. Інформацію про мовні об’єкти незалежно від умов їхньої реалізації, ситуацій і особливостей використання, їхнього зв’язку з іншими мовними об’єктами прийнято називати даними (data), а масив (сукупність) такої інформації – базою даних (database). Відомості про можливості й способи застосування мовних об’єктів у різних ситуаціях спілкування, у різних продуктах мовної діяльності, судження про такі об'єкти, їхню оцінку, а отже, відомості, на основі яких можна робити певні умовиводи про мовні об’єкти, називають знаннями (knowledges), а сукупність таких відомостей – базою знань (knowledge base), або інтелектуальною базою даних (intelligent database). Таким чином, база даних відносно бази знань виступає як вихідний продукт до похідного, оскільки остання містить інформацію про відношення між даними та їхні ціннісні характеристики. Скажімо, ми одержуємо на екрані комп’ютера повідомлення, оформлене англійською мовою. Проте доки ми не вміємо це повідомлення зрозуміти (прочитати й перекласти українською мовою), такі дані не становлять наше знання. Проектування бази даних передбачає два етапи: 1. Інфологічний – етап відбору інформації та її структурування, або етап внутрішньої формалізації інформації, етап моделювання змісту інформації. 2. Датологічний – етап оформлення інформації відповідною мовою представлення, придатною для комп’ютерного опрацювання, або етап зовнішньої формалізації інформації, етап моделювання її форми, перетворення інформації на дані Завдання інфологічного етапу проектування бази даних полягає у відборі об’єктів опису, типів інформації про їхню будову та функціону
Вступ до комп’ютерної лінгвістики 35   вання. Це етап вивчення та опису певної предметної галузі, її внутрішньої формалізації. Результатом роботи лінгвіста на цьому етапі є концептуальна інформаційна модель такої предметної галузі. Завданням другого, датологічного, етапу є вироблення способів представлення об’єктів та інформації про них у пам’яті комп’ютера, спеціальних маркерів-сигналізаторів для безпомилкового “розпізнавання” комп’ютером того чи іншого типу інформації, правил взаємодії типів інформації та одержання з бази даних відомостей у потрібному вигляді або обсязі, тобто це етап зовнішньої формалізації інформації про мовні об’єкти. Датологічний етап, у свою чергу, містить дві стадії організації даних: логічну – пов’язання концептуальної інформаційної моделі, одержаної на інфологічному етапі, з операційною системою певного типу комп’ютера, з тими СКБД (системами керування базами даних), якими він по+слугується, вибір форми організації даних, прийнятої і прийнятної для роботи таких СКБД, та фізичний – вибір раціональної структури організації бази даних у пам’яті комп’ютера, методів роботи з нею, виходячи з тих можливостей, які надають технічні показники комп’ютера (обсяг його оперативної та дискової пам’яті, швидкодія), його апаратне та програмне забезпечення, можливості СКБД. Стратегія створення показових і надійних лінгвістичних баз даних спрямована на їхнє багаторазове та різноаспектне використання, тобто оброблення за різними параметрами та типами інформації про подані в таких базах мовні об’єкти. В узагальненому вигляді процедуру проектування бази даних зображено на рис. 3: І етап  ІНФОЛОГІЧНИЙ добір об’єктів опису визначення їхніх властивостей та відношень між ними здійснення внутрішньої формалізації об’єктів, їхніх властивостей та відношень між ними створення концептуальної інфологічної моделі предметної галузі ІІ етап ДАТОЛОГІЧНИЙ  Логічна стадія  здійснення зовнішньої формалізації інфологічної моделі  вибір СКБД і припасування інфологічної моделі до її можливостей  Фізична стадія  вибір раціональної структури організації бази даних у пам’яті комп’ютера, методів роботи з нею з огляду на можливості СКБД Рис. 3. Етапи проектування бази даних За способом організації інформації лінгвістичні бази даних, як і бази даних з інших галузей знання, можна поділити на два основні типи: ієрархічні та реляційні. Перші подають відомості про мовні об’єкти за різними відношеннями їхнього підпорядкування (родо-видовими або “частина-ціле” тощо). Другі – представляють інформацію про той чи 
36 Вступ до комп’ютерної лінгвістики   інший мовний об’єкт як сукупність його атрибутів, властивостей, характеристик, ознак. Така інформація в базі даних об’єднана лише на підставі її належності певному єдиному об’єкту, за ознакою відношення, або реляції до нього. Здебільшого лінгвістичні бази даних поєднують обидва ці способи організації про мовні об’єкти, оскільки сама мовна система організована як за відношеннями підпорядкування одиниць, так і за відношеннями включення або координації (співположення). Залежно від обраних джерел формування лінгвістичних баз даних розрізняють словнико- та текстозорієнтовані бази. Тип вихідного джерела, спосіб представлення та організації в ньому мовної інформації визначають не лише структуру інфологічних моделей баз цих двох різновидів, але й спосіб роботи з ними, одержання з них потрібної інформації та вигляд машинних продуктів опрацювання таких лінгвістичних баз. Представлення в пам’яті комп’ютера тексту традиційного (=укладеного вручну, або “паперового”) словника залежить від мети його подальшого використання. Якщо користувач не планує конструювати на основі такого тексту нові лінгвістичні об’єкти, наприклад, словники нових типів, або використовувати таку базу даних для інших лінгвістичних досліджень чи практичних потреб, його цілком задовольнить так звана комп’ютерна копія традиційного словника, або словникаоригінала. Таке представлення тексту словника не передбачає будьякого втручання в його структуру, спосіб виділення типів інформації або відношень між ними тощо. Такі копії можуть бути цілком придатними і для пошукових дослідницьких завдань. Однак, як доводить практика, це стосується лише словників без правої, пояснювальної частини, а отже, словників, мінімально структурованих за типами інформації, на зразок орфографічних, орфоепічних, словників-індексів морфем або морфемних структур слів, як, наприклад, 2-томний словник-довідник І.Т.Яценка “Морфемний аналіз” (К., 1980-1981) або “Морфемний словник” Л.М.Полюги (К., 1983) чи “Великий зведений орфографічний словник сучасної української лексики” (Київ-Ірпінь, 2003). Для словників з розгалуженою правою частиною, або так званих екзегетичних (пояснювальних) словників (від грецьк. ?киеуйт ”пояснення, переказ, виклад”) комп’ютерні копії текстів, розрахованих на людське сприйняття мовної інформації, виявляються малопридатними для використання. Тексти таких словників для виконання різноманітних пошукових завдань вимагають втручання лінгвіста-дослідника до процесу їхнього представлення, точніше до процедури унаочнення відношень між різними типами інформації (виведення, включення, виключення, заміна, суміщення тощо) в таких словниках. Для представлення текстів таких словників у базах даних створюють на відміну від копій їхні комп’ютерні версії. Комп’ютерна версія традиційного словника має спеціальну граматику, або правила аналізу та синтезу його тексту за типа
Вступ до комп’ютерної лінгвістики 37   ми інформації, вираженими спеціальними компонентами словникової метамови (=мови опису інформації, вміщеної в словнику). Процедура створення такої формальної граматики полягає у встановленні параметрів лексикографічного опрацювання мовної інформації, представленої в аналізованому традиційному словнику, відношень між такими параметрами, а також виявлення їхніх метамовних еквівалентів та вироблення процедур “розкладення” або, навпаки, “збирання” тексту статті словника за певними правилами. Аналіз статті словника полягає в одержанні елементарних (мінімальних) одиниць інформації зі складених; синтез становить процес, діаметрально протилежний аналізу, але не обов’язково тотожний за складом процедур, що передусім спричинює тип оброблюваної мовної інформації. Саме наявність машинної версії зі спеціальною граматикою її опрацювання  робить текст традиційного словника придатним для виконання дослідницьких завдань, зручного й ефективного одержання зі словника тієї чи іншої інформації у будь-якій комбінації її типів, а також уможливлює видобування зі словника інформації нової, прихованої, для якої в тексті традиційного словника не було вироблено спеціальних метамовних еквівалентів або вона взагалі не була структурована. Отже, комп’ютерна версія відкриває можливості для виконання різноманітних процедур лінгвістичного конструювання, передусім конструювання словників нових типів. З огляду на це комп’ютерну версію традиційного словника можна розглядати як його в базі даних, придатну для аналізу та синтезу його тексту.  
Рис. 4. Схема граматики машинної версії традиційного  тлумачного словника (за Л.І.Колодяжною) (а – зона інформації; х – тип інформації) Залежно від мети створення бази даних комп’ютерні версії традиційних словників можуть представляти їхній текст у повному/неповному та зміненому/незміненому вигляді. Наприклад, стратегія створення бази даних морфемно-словотвірного фонду Інституту мовознавства ім.О.О.Потебні НАН України спиралася на комп’ютерні версії текстів традиційних словників у повному й неповному зміненому вигляді. Інфологічна модель цієї бази даних містила слово в канонічній (=вихідній, словниковій) формі, поділене на морфеми, як об’єкт опису та сукупність інформації про нього, дібраної з традиційних словників-джерел 
38 Вступ до комп’ютерної лінгвістики   різного типу. Для датологічної моделі було обрано зонний принцип подання інформації, розроблений для комп’ютерних версій традиційних словників московською дослідницею Л.І.Колодяжною26. Він становить на відміну від табличної форми запису гнучкий спосіб розміщення інформації в пам’яті

     http://ekmair.ukma.edu.ua/bitstream/handle/123456789/3322/Martseniuk_Dysertatsiia.pdf?sequence=1&isAllowed=y
     Протягом останніх десятиліть в українському суспільстві відбуваються суттєві зміни щодо осмислення та легітимації ґендерних відносин і запровадження низки інституційних інновацій в процесі становлення інституційного механізму регулювання цих відносин. Ґендерні відносини поступово набувають визнання як  невід’ємна  складова соціального порядку суспільства, присутня в усіх його інституціях – в економіці, на ринку праці, в сім’ї, освіті, науці, політичних інституціях, ЗМІ тощо. Сучасні соціально-економічні й політичні трансформації позначаються на процесах регулювання ґендерних відносин як на макрорівні, так і на мікрорівні суспільства. На рівні найвищих органів державної влади проголошується прихильність до цінностей демократії та, як її складової, необхідності забезпечення ґендерної рівності, що на практиці втілюється в окремих інституційних інноваціях, як то в Законі України «Про забезпечення рівних прав та можливостей жінок і чоловіків», Державній програмі з утвердження ґендерної рівності в українському суспільстві на період до 2010 року тощо. До процесу регулювання ґендерних відносин так чи інакше долучаються усі соціальні інституції, оскільки ґендерна належність індивіда завжди усвідомлюється і враховується під час будь-якої людської взаємодії, і, відповідно, вбудовується в існуючі організації та наявний інституційний порядок. Однак, процеси теоретичного й емпіричного спостереження за тим, як відбувається становлення інституційних засад регулювання гендерних відносин, які соціальні інституції і з якими функціями залучаються до цього процесу, якою мірою основні актори, що формують ґендерну політику, враховують уявлення і громадську думку населення країни, практично залишаються поза увагою дослідників.
     Відповідно до даних як міжнародних, так і вітчизняних досліджень, українське    суспільство    значною    мірою    залишається    патріархатним у
     
поглядах щодо участі жінок і чоловіків у публічній і приватній сферах життя суспільства; в політиці, на ринку праці та в сім’ї спостерігається ґендерна дискримінація. Українське законодавство щодо забезпечення ґендерної рівності визнається малоефективним, а процес регулювання ґендерних відносин фрагментарним. Як наслідок, українське суспільство постійно стикається з такими проблемами, як домінування чоловіків у політичному житті країни, велика різниця в оплаті праці між чоловіками і жінками, ґендерно сегрегований ринок праці, відсутність інституційно забезпечених можливостей успішного поєднання сімейних обов’язків і роботи, домашнє насилля, торгівля людьми та інші.
     Зазвичай дослідники ґендерних питань аналізують окремі аспекти гендерних відносин, однак, не пропонують комплексного аналізу інституційних засад їхнього регулювання в Україні, складових інституційного механізму, зокрема, зв’язку між процесами дослідження і регулювання ґендерних відносин. Так, в Україні історичні аспекти трансформації ґендерних відносин проаналізовано в роботах М.Богачевської- Хом’як, О.Кісь, Л.Смоляр та ін. Дослідження ґендерних відносин в інституції політики здійснюють Т.Мельник, Л.Кобелянська, С.Плотян, Н.Лавриненко, Є.Луценко, М.Скорик, С.Оксамитна, О.Іващенко, О.Плахотнік та ін. Окремі дослідники (як-от, К.Левченко, Н.Грицяк, Т.Мельник) вивчають теоретико- методологічні обґрунтування національного механізму регулювання ґендерних відносин. У працях Т.Журженко, Н.Лавриненко, О.Іващенко висвітлено аналіз ґендерних відносин на ринку праці України; Т.Говорун, О.Кікінеджі, І.Бондаровська вивчають питання ґендерної педагогіки і психології; Т.Бурейчак, О.Кісь, В.Суковата, Н.Лисиця, М.Скорик, Т.Злобіна досліджують ґендерні аспекти у ЗМІ.
     Знання міжнародного досвіду становлення інституційних засад та успішного регулювання гендерних відносин могло б суттєво допомогти у вивченні відповідних процесів в українському суспільстві. Йдеться, насамперед,  про  скандинавські  країни,  зокрема  Швецію,  яка    вважається
     
одним зі світових лідерів забезпечення ґендерної рівності. У цій країні на державному рівні впроваджено комплексний інституційний механізм регулювання ґендерних відносин, невід’ємну складову якого становлять фахові ґендерні дослідження. Певна увага порівняльному аналізу стану ґендерних відносин і ґендерних досліджень в Україні та Швеції приділяється в роботах лише окремих дослідників ґендерних відносин, як-от, Т.Мельник, Л.Кобелянської. Проте, аналіз обмежується лише наведенням  окремих заходів чи результатів ґендерної політики, як то різниця в оплаті праці чоловіків і жінок, кількість жінок серед депутатів парламенту та членів  уряду, тривалість материнської та батьківської відпусток по догляду за дитиною тощо, і не стосується поглибленого вивчення чинників формування та складових інституційного механізму регулювання гендерних відносин. Поза увагою вітчизняних дослідників залишаються також роботи низки відомих шведських науковців, які зробили значний внесок у розвиток ґендерних студій у світовій та європейській соціології. Йдеться, насамперед, про І.Хірдман (Y.Hirdman), яка ввела поняття «ґендер» у  шведський науковий і публічний дискурси, змінивши акцент з дослідження лише жінок на вивчення ґендерних відносин загалом, а також низку інших дослідників становлення інституційних засад регулювання гендерних відносин, ґендерної політики та історії жіночого руху в Швеції, як то М.Едвардс (M.Eduards), Г.Густавсон (G.Gustafsson), Д.Сейнсбері (D.Sainsbury), Л.Фрайденваль (L.Freidenvall), Д.Далеруп (D.Dahlerup), Р.Матланд (R.Matland), У.Бйорнберг (U.Björnberg), Дж.Херн (J.Hearn), Л.Венгнеруд (L.Wängnerud), Б.Росштайн (B.Rothstein).
     Загалом можемо констатувати, що у роботах вітчизняних дослідників відсутні приклади комплексного аналізу інституційних засад регулювання ґендерних відносин в українському суспільстві загалом та з урахуванням інституційних інновацій останніх десятиліть зокрема. Присутнє у роботах вітчизняних соціологів звернення до досвіду інших, насамперед, скандинавських  країн,  зазвичай,  обмежується  лише  констатацією наявного
     
там стану ґендерних відносин в економічній та політичній сферах і не заглиблюється			до	аналізу		становлення		інституційного		механізму регулювання ґендерних відносин, його основних складових та взаємодії між ними,			що		унеможливлює	ані		порівняльний		аналіз		інституційних характеристик ґендерного порядку в українському суспільстві з іншими країнами, зокрема, Швецією, ані визначення можливостей його подальших інституційних змін. У межах досліджень, що існують, ми також не знаходимо належного	обґрунтування		визначальної	ролі		дослідницької		складової	у формуванні та відтворенні інституційного механізму регуляції ґендерних відносин, визначенні змісту та моніторингу ефективності ґендерної політики. Таким		чином,		сутність	наукової	проблеми,		на	розв’язання	якої спрямоване дослідження, полягає у відсутності у вітчизняній соціології комплексного		аналізу		інституційних	засад	регулювання	і		дослідження ґендерних відносин, а також у визначенні можливостей використання досвіду інших	країн,		зокрема,   Швеції,   для   ефективного   процесу   регулювання
ґендерних відносин в Україні.
     Зв’язок роботи з науковими програмами, планами, темами. Дисертація з науковими планами організації, де виконана робота, не пов’язана.
     Мета та завдання дослідження. Мета дисертації полягає у здійсненні комплексного аналізу інституційних засад процесу регулювання ґендерних відносин. Для досягнення мети треба було розв’язати такі завдання:
     – здійснити теоретико-методологічний аналіз процесів регулювання і дослідження ґендерних відносин, виокремити основні інституційні засади забезпечення ґендерної рівності;
     – дослідити стан ґендерних відносин у сучасному українському суспільстві в інституціях політики, економіки, сім’ї;
     – виявити динаміку ставлення дорослого населення країни до участі жінок і чоловіків в інституції політики на рівні прийняття рішень, до певних заходів позитивної дискримінації;
      – 
     – проаналізувати сучасний стан ґендерних відносин у Швеції, виокремити основні здобутки та прорахунки у процесі регулювання ґендерних відносин;
     – виявити основні етапи процесу регулювання ґендерних відносин у Швеції в історичній перспективі;
     – на прикладі результатів досліджень Ґетеборзького університету систематизувати та розкрити основні етапи інституціоналізації досліджень ґендерних відносин у Швеції; здійснити аналіз інституційних особливостей проведення соціологічних ґендерних досліджень і практичного втілення їхніх результатів в процес регулювання ґендерних відносин у Швеції;
     – розробити цілісну інституційну модель дослідження і регулювання ґендерних відносин.
     Об’єкт дослідження – ґендерні відносини в публічній і приватній сферах суспільного життя.
     Предмет дослідження – інституційні засади регулювання ґендерних відносин.
     Методи дослідження. Розв’язання поставлених дослідницьких завдань було здійснено із використанням загальнонаукових методів: порівняльного аналізу і синтезу (для систематизації та узагальнення теоретичних методів дослідження інституційних засад впровадження ґендерної рівності у Швеції та в Україні), типологізації (для опису основних етапів інституціоналізації досліджень ґендерних відносин у Швеції); порівняльного аналізу як загальновизнаного підходу в сучасних ґендерних дослідженнях (для порівняння інституційних засад регулювання ґендерних відносин в Україні і Швеції).
     Теоретична частина дослідження включає аналіз концепції «ґендер» і теорії ґендерної системи та «ґендерного контракту», розробленої І.Хірдман, і доповненої концепцією радянських ґендерних контрактів відповідно до розробок російської дослідниці А.Тьомкіної та фінської дослідниці А.Роткірх (A.Rotkirch);  аналіз  концепцій  «розмаїття»  («diversity»)  і «міжсекційності»
     
(«intersectionality») П.де лос Реєс, «дисгармонійного плюралізму» («disharmonious pluralism») і «гетеронормативності» («heteronormativity») Л.Мартінсон і Є.Реймерс. У дисертації використано також наукові здобутки у сфері ґендерних досліджень таких відомих міжнародних дослідників як Р.Коннелл (R. Connell) (структуру ґендерних відносин як базову концептуалізаційну схему), Дж.Лорбер (J.Lorber) (концепцію ґендера як соціального інституту).
     Емпіричну базу роботи становлять: дослідження «Думки і погляди населення» («Омнібус») Київського міжнародного інституту соціології (КМІС) – лютий 1999 р. (n=1588), листопад 1999 р. (n=1253), грудень 2005 р. (n=2015), квітень 2007 р. (n=2009); вересень 2008 р. (n=2036); дослідження
«Громадська думка населення України про демократію», проведене навесні 2005 р. КМІС в рамках Канадсько-українського проекту «Демократична освіта» (n=2019); «European Social Survey», яке в Україні проводив Інститут соціології НАН України (керівник проекту – Є.Головаха, національний координатор – А.Горбачик), 2005 р. (n=1715); результати досліджень провідних шведських і українських соціологічних служб, дослідження Європейської Комісії; 23 напівструктуровані фокусовані інтерв’ю з експертами у сфері ґендерних досліджень Ґетеборзького університету (Швеція).
     Наукова новизна одержаних результатів. Уперше у вітчизняній соціології здійснено комплексний аналіз інституційних засад регулювання і дослідження ґендерних відносин та опрацьовано цілісну інституційну модель вказаних соціальних процесів.
У дисертації було отримано такі нові результати:
     – вперше розроблено цілісну інституційну модель дослідження і регулювання ґендерних відносин, основними складовими якої є інституції політики і держави (органи державної влади), інституції освіти і науки (дослідницькі установи, університети), неурядові організації, засоби масової інформації та взаємозв’язки між ними; виявлено визначальну роль інституцій
     
науки і освіти у цілісному інституційному механізмі регулювання ґендерних відносин; виявлено ключові інституційні складові механізму регулювання ґендерних відносин (інституції, які безпосередньо регулюють ґендерні відносини в суспільстві; інституційні інновації, в основі яких лежить цінність ґендерної рівності; усталені інституційні зв’язки між основними інституціями, безпосередньо чи опосередковано залученими до процесу регулювання ґендерних відносин);
    – доповнено новими результатами попередні вітчизняні дослідження щодо переважання в громадській думці українського  населення патріархатних стереотипів (на основі аналізу даних КМІС 2007 р. щодо  участі жінок у суспільному житті, виокремлення патріархатних та  егалітарних орієнтації українських респондентів тощо) та існування в Україні ґендерної нерівності в основних сферах суспільного життя (на основі аналізу офіційної статистичної інформації та результатів соціологічних досліджень, проведених КМІС та Інститутом соціології НАН України);
     – вперше на основі аналізу емпіричних даних досліджено динаміку ставлення населення України до можливості запровадження партійних ґендерних квот для збільшення участі жінок у політиці; виявлено, що протягом 2005-2008 рр. кількість прихильників політики «позитивної дискримінації» загалом коливалася в межах 40-50%;
     – обґрунтовано та емпірично підтверджено невідповідність між змістом політичних програм основних політичних партій і блоків («Наша Україна – Народна самооборона», «Партія регіонів», Блок Ю.Тимошенко,  Комуністична партія Україні та ін.), Закону України «Про забезпечення рівних прав та можливостей жінок і чоловіків», Державної програми з утвердження ґендерної рівності в українському суспільстві на період до 2010 року тощо та потенційною готовністю дорослого населення України до легітимації більш демократичного ґендерного порядку, що виявляється у ставленні населення до участі жінок у прийнятті рішень на загальнодержавному рівні, до політики «позитивної дискримінації» тощо;
      – 
     – проаналізовано основні етапи та інституційні характеристики процесу регулювання ґендерних відносин у Швеції: (1) 1920-і рр. (надання права голосу і доступу до освітніх інституцій для жінок); (2) 1930-і рр. (розв’язання демографічного питання шляхом надання державної підтримки сім’ям); (3) 1940-і та 1950-і рр. (визнання з боку держави родини як цінності, облаштування публічного простору для сім’ї і жінок); (4) 1960-1975 рр. (запровадження «контракту рівності», надання можливостей для жінок і чоловіків поєднання оплачуваної роботи, домашньої сфери і догляду за дітьми); (5) 1976-1990 рр. (запровадження контракту «рівного статусу», активний вихід жінок у сферу політики);
     – установлено основні етапи та змістовні характеристики процесу інституціоналізації ґендерних досліджень у Швеції (від 1960-х рр. до сьогодні), які полягають: по-перше, у вивченні лише становища жінок у суспільстві, по-друге, переорієнтації уваги до ґендерних відносин загалом (дослідження динаміки становища представників обох статей в межах усіх соціальних інституцій) і, по-третє, розширенні тлумачення ґендера і ґендерних відносин з урахуванням інших соціальних характеристик  індивідів, як-от етнічна та релігійна приналежності, раса, вік, функціональна неспроможність тощо (концепція «міжсекційності» («intersectionality»));
     – обґрунтовано необхідність впровадження цілісного інституційного механізму регулювання і дослідження ґендерних відносин в Україні як необхідної умови досягнення ефективності процесу регулювання та модифікації ґендерного порядку загалом у бажаному для суспільства напрямі; на основі вивченого шведського досвіду показано роль фахових соціологічних ґендерних досліджень як важливої складової процесу регулювання ґендерних відносин.
     Практичне значення одержаних результатів. Результати дослідження інституційних засад регулювання ґендерних відносин можуть бути використані:
      
     – для оцінки та доопрацювання вже існуючих і розробки нових державних програм із ґендерної рівності (зокрема, у вигляді  рекомендацій для державних службовців і політиків про включення соціологічних ґендерних досліджень у ці програми, запровадження більш «ґендерно чутливої» статистики в Україні тощо);
     – для розробки і створення нових інституційних механізмів забезпечення ґендерної рівності та удосконалення вже існуючих;
     – для доопрацювання законодавства, яке включає ґендерні аспекти, зокрема, уточнення Закону України «Про забезпечення рівних прав та можливостей жінок і чоловіків»;
     – для розробки програм із сприяння ґендерної толерантності в українському суспільстві (насамперед, у ЗМІ та в освіті);
     – для підготовки курсів з ґендерної соціології, ґендерної політики, порівняльних і міждисциплінарних ґендерних досліджень у вищих навчальних закладах.
     Апробація результатів дисертації. Основні результати оприлюднені на Міжнародній наук.-практич. конф. «Ґендерні теорії, ґендерні практики: налагоджуючи мости» (Харків, 2008); ІІ Міжнар. Львівському соціологічному форумі «Багатовимірні простори сучасних соціальних змін» (Львів, 2008); Міжнар. семінарі «Old and New Challenges for Transition Studies» (Tartu,  2008); Міжнар. наук. конф. «Gender Studies in Baltic States Region» (Kaunas, 2007); Міжнар. наук.-практич. конф. «Ґендерні стереотипи індивідуального здоров’я» (Луцьк, 2007); VIII Міжнар. конф. «Life in Motion: Shifting Spaces, Transcending Times, Crossing Borders» (Brno, 2007); конференції «Дні Науки НаУКМА» (Київ 2006, 2008).
Особистий внесок здобувача. Усі статті написано автором особисто.
     Публікації. Результати роботи опубліковані у 4 статтях у провідних наукових фахових виданнях, 4 статтях в інших виданнях, 2 тезах  конференції.
     
РОЗДІЛ 1
ТЕОРЕТИКО-МЕТОДОЛОГІЧНІ ЗАСАДИ ДОСЛІДЖЕННЯ ПРОЦЕСУ РЕГУЛЮВАННЯ ҐЕНДЕРНИХ ВІДНОСИН



     Україна ратифікувала основні міжнародні документи стосовно забезпечення рівних прав і можливостей для чоловіків і жінок: Конвенцію ООН про ліквідацію всіх форм дискримінації щодо жінок, Цілі розвитку тисячоліття, визначивши для себе забезпечення ґендерної рівності  як важливу складову подальшого розвитку та як один з пріоритетів державної політики. Ґендерна рівність – складова поняття рівності та рівних можливостей. Демократичне суспільство повинно надавати і чоловікам, і жінкам рівні можливості брати участь в усіх сферах життя. Ґендерна дискримінація у будь-якій соціальній сфері (як публічній, так і приватній) та у будь-якому інституті (від сім’ї до політики) є важливим питанням, яке в демократичному суспільстві має вирішуватися на державному рівні.
     Україна перебуває у процесі трансформації до демократичного суспільства. Хоча низку кроків для покращення стану ґендерних відносин  вже зроблено (як-от, прийнято Закон України «Про забезпечення рівних прав та можливостей для чоловіків і жінок», Державну програму з утвердження ґендерної рівності в українському суспільстві на період до 2010 року, відкрито ґендерні центри, засновано численні жіночі організації, проведено окремі соціологічні дослідження ґендерних відносин), процес регулювання ґендерних відносин в Україні не можна вважати успішним. Адже успішне регулювання ґендерних відносин у суспільстві передбачає утвердження цінності ґендерної рівності, недопущення дискримінації за ознакою статі, забезпечення рівної участі жінок і чоловіків у прийнятті суспільно важливих рішень, забезпечення рівних можливостей для жінок і чоловіків щодо поєднання професійних та сімейних обов'язків.
     
     Аби процес регулювання ґендерних відносин був успішним, доцільно використовувати певний набір інституційних засад: комплексно залучати основні інституції (як-от, держава, політика, наука, освіта, ЗМІ), здійснювати інституційні інновації, ґрунтовані на цінності ґендерної рівності, та налагоджувати зв’язки між інституціями та іншими основними акторами процесів регулювання і дослідження ґендерних відносин. В процесі регулювання ґендерних відносин важливо не обмежуватися інституціями політики і держави, а залучати низку інших інституцій (науку та освіту, ЗМІ), а також так званих посередників між ними. Соціологічні дослідження, які здійснюються на рівні інституцій науки і освіти, виступають як основа для вироблення відповідної ґендерної політики, а також засобом для її подальшого моніторингу.
     Концептуалізація основних понять, використовуваних у дослідженні (таких як ґендер, ґендерні відносини, ґендерні дослідження, ґендерна рівність, регулювання ґендерних відносин, ґендерна політика, інституційні засади тощо), надасть змогу виявити теоретико-методологічні засади, на якому базується дане дослідження.



1.1. Ґендерні відносини і ґендерні дослідження



     Як відомо, поняття «ґендер» з’являється у соціально-гуманітарному знанні другої половини ХХ ст. як похідне від поняття статі. Однак, ґендер є не біологічною, а соціокультурною категорією: індивід не отримує «ґендер» одразу ж після народження, а набуває в процесі включення в суспільне  життя. Загалом дослідники виділяють кілька найбільш розповсюджених визначень поняття «ґендер»: це соціальна конструкція, яка утворюється завдяки  інституціям  соціалізації,  культури,  суспільного  поділу  праці;    це
     
організована модель соціальних відносин між чоловіками та жінками (як в родині, так і інших суспільних інститутах) [100]1).
     Сучасні теорії ґендерних відносин доводять, що соціальні відмінності між чоловіками та жінками «не мають біологічного походження, не є одвічно даними, а лише набутими, приписаними індивідові суспільством» [34]2). Окрім того, поняття «ґендер» має множинний і ситуативний характер. Уявлення про те, що означає бути жінкою чи чоловіком, змінюється залежно від контексту. «Відмінні інституційні контексти використовують і породжують різні форми маскулінності та фемінності» [33]3).
     Методологічні основи даного дисертаційного дослідження ґрунтуються на соціально-конструктивістському підході, який вважається домінуючим у сучасних ґендерних дослідженнях, зокрема, у соціології ґендера. Вивчення питання ґендера розпочалося з феміністської теорії – системи поглядів на соціальне життя, сфокусованої на жінках як суб’єктах соціальної реальності [89]. Ґендерні дослідження отримали розвиток з основних теоретичних питань, які ставили представники феміністичних досліджень: розуміння соціальної реальності, яке вважалося абсолютним та універсальним, насправді, є продуктом частини суспільства, що має владу у світі, –  чоловіків. Фемінізм намагався критично переосмислити загальноприйняте знання, накопичене чоловіками, і ґендерну політику, розроблену представниками «сильної статі».
     Серед макросоціальних теорій ґендера виділяють: структурний функціоналізм (М.Джонсон (M.Johson)), аналітичну теорію конфлікту (Дж.Чафетс (J.Chafetz)), теорію світових систем (К.Уорд (C.Ward)).    Загалом


         1) [100] Чухим Н. Ґендер та ґендерні дослідження в ХХ ст. // Незалежний культурологічний часопис «Ї». – 2000. – № 17.– С. 27.
2)  [34] Кісь О. Дефініції фемінізму // Незалежний культурологічний часопис «Ї».    –
2000. – № 17. – С. 19.
3)  [33] Кіммел М. Ґендероване суспільство / Пер. з англ. – К.: Сфера, 2003. – С.  139-
140.

теоретики цих трьох напрямків доходять до спільного висновку щодо суспільної ролі жінки: сім’я є тим місцем, яке в усіх культурах сприймається як основне місце саме жінки, так званою «жіночою» сферою. Сімейна (приватна) сфера життя суспільства вивчається у взаємодії з публічною сферою (переважно економікою, ринком праці). Тому теоретики здійснюють спроби пояснити ґендерну стратифікацію в суспільстві, зокрема, причини її виникнення. Представники мікросоціальних теорій ґендера (символічного інтеракціонізму та етнометодології) досліджують ґендерні питання на рівні міжособистісної взаємодії. Зокрема, вивчаються питання ґендерної ідентичності та ґендерної ролі.
     Серед різновидів сучасної теорії фемінізму виділяють теорії ґендерної відмінності (наприклад, культурний фемінізм, біологічний фемінізм, інституційні феміністські теорії, теорії соціалізації, соціально-психологічний фемінізм, які вивчають, яким чином досвід жінок у більшості випадків відрізняється від досвіду чоловіків), ґендерної нерівності (як-от, ліберальний  і марксистський фемінізми, які досліджують не просто відмінності між місцями жінок і чоловіків у суспільстві, а й нерівне,  привілейоване становище чоловіків стосовно жінок), ґендерне пригнічення (наприклад, психоаналітичний фемінізм, радикальний і соціалістичний фемінізми, що досліджують питання влади і підпорядкування у сфері ґендерних відносин), структурне пригнічення (соціалістичний фемінізм, теорії міжсекційності (intersectionality), які до питань критики патріархату додають критику капіталізму і расизму). В теоріях фемінізму питання жінок і фемінності досліджується з різної точки зору. Наприклад, теоретики культурного фемінізму намагаються підкреслити високий статус традиційних «жіночих» цінностей (як-от турботливість, увага, здатність до співпраці), які необхідні, відповідно до їхньої думки, для успішного управління державою. З іншого боку, прихильники ліберального фемінізму вважають, що ґендерна рівність досягається шляхом перетворення основних суспільних інституцій – ринку праці,    політики,    сім’ї,    засобів    масової    інформації    тощо.  Теоретики
     
структурного пригнічення досліджують структури патріархату, капіталізму, расизму, гетероцентризму, показуючи, як їхня взаємодія впливає на  відносини підпорядкування у суспільстві.
     Таким чином, аналізуючи розмаїття напрямків феміністичної теорії, зазначимо, що фемінізм прагне привернути увагу соціологів до ґендерних відносин і ґендерної дискримінації загалом та проблем саме жінок, як такої статі, що пригнічується патріархатною системою суспільних відносин, зокрема. Як наслідок, з’являється новий напрямок в соціології – ґендерна соціологія (або соціологія ґендера), яка має на меті вивчення соціально обумовлених жіночих і чоловічих ролей, відносин між обома статями та їхніх позицій у суспільстві. Окрім того, низка дослідників, як-от М.Кіммел (M.Kimmel), М.Месснер (M.Messner), Р.Коннел (R.Connell), Дж.Херн (J.Hearn), Т.Едвардс (T.Edwards) та ін. роблять акцент на вивченні саме чоловіків та питань маскулінності як альтернативі дослідження жінок [41]. Розширення предметної сфери ґендерних досліджень виводить їх на якісно новий рівень як в теоретичній сфері, так і в ґендерній політиці, де ставиться питання забезпечення рівних прав і можливостей однаковою мірою для  жінок і чоловіків.
     Важливим етапом у розвитку ґендерної соціології був перехід до дослідження ґендерних відносин від мікрорівня до мезо- і макрорівнів, вивчення ґендера як соціальної інституції. Існує кілька інтерпретацій ґендерних відносин з точки зору інституційної парадигми. У дисертації інституційні засади регулювання ґендерних відносин досліджено з позиції соціально-конструктивістського підходу, втілення якого більш детально розглянуто на прикладі концептуалізації ґендерних відносин,  запропонованих Дж.Лорбер, І.Хірдман, Р.Коннеллом.
     У 1990-х рр. Дж.Лорбер (J.Lorber) пропонує нову парадигму ґендера – ґендер як соціальний інститут [146]. Ґендерна ідентичність з мікрорівня (де, згідно     з     Дж.Лорбер,     вона     постає     як     «індивідуальне        відчуття
     
ґендерного/ґендерної себе як працівника/працівниці і члена родини» [146]1)) поширюється також на макрорівень – рівень суспільних інституцій. Ґендер є властивістю індивідів; ґендерні особи, набувши своєї ґендерної ідентичності, входять у суспільство, формуючи тим самим ґендерні інституції.
     Відповідно до типології, розробленої Дж.Лорбер2) [146]3), ґендер як соціальна інституція містить такі складові:
     – ґендерні статуси — соціально приписувані суспільством ґендери, норми та очікування для закріплення їх через поведінкову, жестикуляційну, лінгвістичну, емоційну, психологічну заданість; їх оцінка залежить від історичного періоду кожного окремо взятого суспільства;
     – ґендерний розподіл праці — розподіл виробничої і домашньої праці між членами суспільства, які мають різні ґендерні статуси; чим вищим є статус, тим більш престижною та цінною є робота і нагорода за  неї;
     – ґендерні сімейні зв’язки: сімейні права та обов’язки для кожного ґендерного статусу;
     – ґендерні сексуальні сценарії — нормативні зразки сексуального бажання і сексуальної поведінки для кожного ґендерного статусу;
     – ґендерні якості особистості — комбінації характерних рис особистості, модельованих ґендерними нормами, відповідно до того, як носії різних ґендерних статусів повинні почуватися та поводитися;
     – ґендерний соціальний контроль — формальні та неформальні схвалення й винагороди конформної поведінки та стигматизація, соціальна ізоляція, покарання і медичне лікування нонконформістської поведінки;



         1) [146] Lorber J. Paradoxes of Gender. – New Haven and London: Yale University  Press, 1994. – P. 31.
2)  Відповідно  до  Дж.Лорбер,  ґендер  як  соціальний  інститут  і  як індивідуальний
статус має багато компонентів.
         3) [146] Lorber J. Paradoxes of Gender. – New Haven and London: Yale University  Press, 1994. – P. 30-31.
      
     – ґендерна ідеологія — виправдання існування ґендерних статусів, надання їм різної оцінки у суспільстві;
     – ґендерні образи — культурні репрезентації ґендера, втілення ґендера в символічній мові та творах мистецтва, що репродукують і легітимують ґендерні статуси; культура є однією з основних підтримувачів домінантної ґендерної ідеології.
     Українська дослідниця Н.Лавріненко, перевіряючи запропоновану Дж.Лорбер       типологію       емпіричним       чином1),       доходить       висновку:
«запропонований методологічний підхід — розглядати ґендер як соціальний інститут — цілком працює як теоретична схема і забезпечує доволі адекватне наповнення емпіричними даними» [48]2).
     Іншим прикладом використання соціально-конструктивістської парадигми в аналізі ґендерних відносин на інституційному рівні виступає соціологічна теорія австралійського соціолога Р.Коннелла (R.Connell). Відповідно до його праці, ґендер насамперед стосується соціальних зв’язків,  у рамках яких діють індивіди та групи людей [114]3). Окрім того, ґендер слід пояснювати як структурну характеристику суспільства. Коннелл дослідив ґендерні відносини на макросоціальному рівні суспільного життя. Р.Коннелл виділяє ґендерний режим інституції, який називає  «звичною характеристикою організаційного життя» [114]4). Школи, офіси, фабрики, спортивні клуби тощо виступають прикладами ґендерних режимів.


         1) На основі даних репрезентативних моніторингових опитувань  населення України, проведених Інститутом соціології НАН України починаючи від 1994 по 2005 р., а також даних опитування «За рівні права і можливості», проведеного 2002 р. Інститутом соціальних досліджень у межах проекту «Формування ґендерного паритету в контексті сучасних соціально-економічних перетворень».
2)   [48]  Лавріненко  Н.  Про  нові  методологічні  підходи  до  дослідження    інституту
ґендера // Соціологія: теорія, методи, маркетинг. – 2006. – № 2. – С. 110.
3)  [114] Connell R.W. Gender. – Cambridge: Polity Press, 2002. – P. 9.
4)  [114] Там само. – P. 53.

     Ґендерні режими являються частиною більших утворень – ґендерного порядку суспільства, які також піддаються часовим змінам. Як зазначає Р.Коннелл, зазвичай ґендерні режими співпадають із загальним ґендерним порядком, хоча можуть і відхилятися від нього. Це відхилення від домінуючого ґендерного порядку у суспільстві з боку певного ґендерного режиму виступає важливим фактором зміни ґендерного порядку, адже зміни часто розпочинаються лише в одній сфері суспільного життя і лише згодом переходять на іншу.
     У той час коли Р.Коннелл розглядає ґендерний порядок на рівні суспільства, ґендерних режими на рівні інституцій, то утворення на рівні індивідів, груп та організацій соціолог називає ґендерними зв’язками. Не усі ґендерні зв’язки стосуються взаємодій безпосередньо між чоловіками та жінками; деякі взаємодії відбуваються через посередництво, наприклад, ринку праці чи засобів масової інформації. Окрім того, до ґендерних зв’язків Коннелл включає також ієрархії всередині групи чоловіків чи жінок.
     Р.Коннелл виділяє чотири виміри ґендера, які описують основні структури у сучасній системі ґендерних відносин [114]1): відносини влади, відносини виробництва, емоційні відносини, символічні відносини. Патріархатна влада проявляється не лише у прямому контролі чоловіків над жінками, а також опосередковано через державу (як-от, у  прийнятих законах). У сучасній економіці розподіл праці на переважно чоловічу та жіночу вбудований у процес економічного розвитку, в окремі продукти виробництва та послуги. Сексуальність (зокрема, поділ на    гетеросексуальні
та гомосексуальні відносини) стосується емоційної складової людини. Суспільство наповнене символами, які мають ґендерні значення. Ґендерний символізм присутній у мові, одязі, жестах, фільмах тощо.
     Концептуалізацію ґендерних відносин, розроблену Р.Коннеллом  у праці «Ґендер і влада» («Gender and Power») [113], використала як теоретичне підґрунтя  своєї  теорії  ґендерної  системи  шведська  дослідниця  І.Хірдман.

1)  [114] Connell R.W. Gender. – Cambridge: Polity Press, 2002. – P. 58-68.

Основна ідея її теорії полягає в тому, аби «розвивати концепцію ґендерної системи . . . аналізувати, яким чином система змінилася, та як ця зміна вплинула на шведську політику загального добробуту» [135]1). Свою теорію ґендерної системи Хірдман вибудовує як альтернативу статево-рольовій теорії (sex role theory), яка спирається на рольовий дуалізм – чоловічі та жіночі ролі – тобто, на біологічну дихотомію, уникаючи при цьому обговорення аспектів влади.
     І.Хірдман підтримує ідею створення «категорії . . . з таким самим статусом, як клас, національність, раса» [135]2). Дебати щодо ґендерної теорії у Швеції стали більш поширеними протягом другої половини 1980-х рр. Традиційне (біологічне) пояснення різниці між двома статями вже не відігравало такої важливої ролі, як до того. Концепція ґендера принесла  певну кількість засобів, аби зупинити дискусії про те, «якими жінки  фактично є». Культурна, соціальна, інституційна перспективи стали більш важливими в ідеях про фемінність і маскулінність, які, фактично, можуть
бути змінені. Загалом внесок І.Хірдман у соціологічне розуміння ґендерних відносин полягає у тому, що основна перспектива в дослідженнях була зсунута з «жіночої» складової на обидва ґендери – як жінок, так і чоловіків – та взаємозв’язок між ними.
     Використовуючи ідеї Р.Коннелла, Хірдман пропонує теорію ґендерної системи, побудовану на владних відносинах, які існують між чоловіками та жінками. Згідно з дослідницею, дві основні риси (чи логіки) характеризують ґендерну  систему:  логіка  відокремлення  між  ґендерами  і  логіка чоловічої







         1) [135] Hirdman Y. The Gender System // Moving On: New Perspectives on the  Women’s Movement / Ed. by T.Andreasen, A.Borchorst, D.Dahlerup, E.Lous, H.Rimmen Nielsen. – Denmark: Aarhus University Press, 1991. – P. 187.
2) [135] Там само. – P. 190.

норми [135]1). Окрім того, Хірдман детально аналізує відносини між чоловіками   та   жінками   на   основі   теорії   К.Пейтман   (C.Pateman)     про
«сексуальний контракт» («sexual contract») [163]. Однак Хірдман модифікує його на «ґендерний контракт» («gender contract»), який використовує в ширшому, порівняно з Пейтман, значенні: «як спосіб абстрагування та  аналізу простору . . . між чоловіками і жінками та ідеї, неформальні та формальні правила і норми, які цей простір генерують за допомогою місць, завдань і якостей чоловіків та жінок у суспільстві» [135]2). Розмаїття цих взаємозв’язків (чи «контрактів») між статями утворюють так звану «ґендерну систему» («gender system»). Ця система дає чоловікам різні привілеї і,   окрім
того, відносини між чоловіками побудовані відповідно до жіночої субординації, як зазначає шведська дослідниця. Хірдман зауважує, що в окремих випадках чоловіки можуть боротися, аби захистити свої позиції у чоловічому середовищі.
     Використовуючи концепцію ґендерної системи як аналітичний механізм, Хірдман досліджує останні два століття західної історії. Вона пояснює процес зміни ґендерної ідеології з точки зору історичного матеріалізму: «економічний бум викликав потребу у жіночій робочі силі, і, як наслідок, мала місце зміна ідеології» [136]3). Згідно з дослідницею, економічний базис (чи суперструктура) впливає на ґендерну систему і створює ієрархію між публічною сферою (чи «продуктивною економікою», чи «великим життям»), де домінують чоловіки, та приватною сферою (чи
«репродуктивною економікою», чи «малим життям»).


         1) [135] Hirdman Y. The Gender System // Moving On: New Perspectives on the  Women’s Movement / ed. by T.Andreasen, A.Borchorst, D.Dahlerup, E.Lous, H.Rimmen Nielsen. – Denmark: Aarhus University Press, 1991. – P. 190.
2) [135] Там само. – P. 190-191.
         3) [136] Hirdman Y. Women – From Possibility to Problem? Gender Conflict in Welfare State – the Swedish Model // Research Report (Swedish Center for Working Life). – 1994. – № 3. – P. 29.
      
     І.Хірдман критикують за ігнорування факту нерівності між жінками з огляду на їх расу, етнічність, клас, вік тощо. «Розмаїття жінок», яке згадує Хірдман як позитивний аспект її концепції ґендерної системи, порівняно зі статево-рольовим підходом, вона назвала не «нерівністю», а «відмінністю». Хірдман вивчає жінок як колективне утворення, гомогенну групу. І не дивлячись на той факт, що вона згадує у своїй праці відмінність між жінками (вживаючи термін «розмаїття жінок»), єдиною категорією, яку виділяє дослідниця – є клас.
     Теорія ґендерної системи та ґендерних контрактів І.Хірдман була доповнена концепцією трьох радянських ґендерних контрактів, запропонованою дослідницями радянської та пострадянської ґендерної системи А.Тьомкіною та А.Роткірх [97]: офіційним (легітимним) контрактом працюючої матері, повсякденним (тіньовим) і нелегітимним контрактами. Звернення до радянського минулого у нашому дослідженні є важливим для пояснення пострадянських ґендерних відносин в Україні.
     Протягом радянських часів домінуючу позицію займав ґендерний контракт працюючої матері. Дослідниця жіночого руху в Україні М.Богачевська-Хом’як зауважує, що жіноче питання в СРСР залишилося суто суспільно-політичним питанням [7]1). Відповідно до думки дослідниці, марксизм як ідеологія визволення жінок ефективний для відкриття можливостей освіти і зайнятості, досягнення правової рівності, забезпечення каналів спрямування жінок до сфери праці, зміни дискримінаційного законодавства. Радянська жінка була інтегрована у суспільство через активну участь в економіці. М.Богачевська-Хом’як зауважує: «права жінки зливаються з обов’язками матері, а жінка як автономна одиниця не існує. Існує жінка на службі держави, котрої вона не будувала» [7]2). У той час,  коли майже сто відсотків жінок працювали повний робочий день, держава

         1) [7] Богачевська-Хом’як М. Білим по білому: жінки в громадському житті України, 1884-1939. – К.: Либідь, 1995. – С. 332-333.
2) [7] Там само. – С. 334.

була відповідальною за виховання дітей. Материнство вважалося чи не найбільшим обов’язком перед державою, роль батька була маргіналізованою. Тіньовий	ґендерний	контракт	стосується	організаційного	та комунікативного досвіду жінок у ситуації суцільного дефіциту продукції на ринку товарів та послуг. Після розпаду Радянського Союзу для певних жінок цей досвід став корисним у процесі інтеграції до нових соціо-економічних умов, зокрема, для відкриття власного бізнесу чи поїздок на роботу за кордон
(див. табл. 1.1).
     І, нарешті, нелегітимний контракт характеризує так звані «соціальні проблеми» часів радянського суспільства: гомосексуальність та проституцію, які були чи то криміналізовані, чи заборонені. На сьогодні, наприклад, в українському суспільстві залишається присутнім явище гомофобії, а ЛҐБТ (лесбійки, ґеї, бісексуали, трансґендерні люди) спільнота є стигматизованою групою.
     Важливою характеристикою ґендерного порядку у радянські часи був розрив між офіційною ідеологією та повсякденними практиками. Додатково до  оплачуваної  роботи,  жінки  виконували  майже  всю  домашню    роботу,
     
натомість, чоловіки, навпаки, вилучені із процесу догляду за дітьми [103]1). Не дивлячись на можливість бути матеріально незалежними від чоловіків, радянські жінки вважали, що чоловік повинен бути головним годувальником у родині [142]. Відповідно, у пострадянські часи жінки й надалі схильні мати високі очікування від чоловіків щодо матеріальної підтримки родини, тобто, роль чоловіка-годувальника продовжує бути значущою для більшості жінок, які живуть уже в пострадянські часи.
     У трансформаційний період, згідно з дослідженнями А.Тьомкіної і А.Роткірх [97], контракт працюючої матері отримав різноманітні форми: окрім контракту працюючої матері, дослідниці виділяють ґендерні контракти жінки, орієнтованої на кар’єру (зокрема, бізнеследі), та домогосподарки. Окрім того, варто виділити спонсорський ґендерний контракт, який у пострадянські часи набув легітимності. Українська дослідниця ґендерних відносин О.Кісь розробила образи жінок в Україні періоду незалежності: жінка-Берегиня, жінка-Барбі, бізнес-леді та феміністка [35]. Модифікація ґендерних контрактів критикується з боку деяких дослідників, які трансформацію патріархатної моделі характеризують незареєстрованими чи пізніми шлюбами, зниженням рівня народжуваності дітей, міграцією та шлюбами з іноземцями [57]2).
     Проаналізувавши підходи до вивчення ґендера на інституційному рівні, запропоновані Дж.Лорбер, Р.Коннеллом та І. Хірдман, доцільно зауважити, що основна суть цих підходів є подібною і полягає у тому, ґендерні  відносини конструюються в процесі взаємодії індивідів, тобто, ці відносини є регульованими з боку інституцій, можуть бути зміненими, модифікованими чи деконструйованими.

         1) [103] Ashwin S. Introduction: Gender, State and Society // Gender, State and Society in Soviet and post-Soviet Russia / Ed. by S.Ashwin. – London: Routledge, 2000. – P. 12-13.
         2)	[57]	Малышева	М.	Идентификация	женщин	в	послевоенной	и
посткоммунистической России // Судьбы людей: Россия ХХ век. Биографии семей как объект социологического исследования. – М.: Институт социологии РАН, 1996. – С. 294.

     Вивчати ґендерні відносини у чотирьох інституціях суспільства (політиці, економіці, сім’ї та культурі) – підхід, який використовується дослідниками для комплексного інституційного аналізу ґендерних відносин у суспільстві. Якщо проаналізувати міжнародні звіти та численні дослідження  з ґендерної тематики, то нескладно помітити, що теорія Р.Коннелла береться за основу аналізу стану ґендерних відносин. У даному дисертаційному дослідженні ми також вважаємо за доцільне користуватися структурою ґендерних відносин, розробленою Р.Коннеллом для інституційного аналізу ґендерних відносин.
     Беручи за основу концептуалізацію ґендерних відносин Р.Коннелла, виділяємо чотири основні інституції, в яких аналізуватимемо інституційні особливості регулювання ґендерних відносин – політика, економіка, сім’я (включно із сексуальними, емоційними відносинами) та культура (включно із ЗМІ, рекламою) (див. рис. 1.1).
    Успішне регулювання ґендерних відносин на інституційному рівні передбачає вивчення як їх попереднього стану, так і наслідків запровадження певних заходів. Як зазначають дослідники, «перш ніж розробляти і впроваджувати нові технології, необхідно провести дослідження, накопичити емпіричні дані, щоб крок за кроком вивчати умови, причини і фактори, які обумовлюють підпорядковане становище жінки у суспільстві» [1]1). Дослідження ґендерних відносин відіграють важливу роль у їх моніторингу  та подальшому покращенні.
     Під ґендерними дослідженнями ми маємо на увазі вивчення відносин між чоловіками та жінками, які передбачають ієрархію, наявність влади та підпорядкування. Деякі дослідники визначають ґендерні дослідження як напрямок наукової діяльності, спрямований на вивчення місця, ролі, активності, волевиявлення і самореалізації чоловіків і жінок у змінних історичних умовах соціального буття певної епохи [69]. У  дисертації  ґендерні   дослідження   не   обмежуються   вивченням   лише   так      званого
«жіночого досвіду» – «жіночими дослідженнями», які виникли на початку 1970-х рр. в американських університетах [13], а досліджуватимуться відносини між чоловіками і жінками, в основі яких лежать питання ієрархії та влади. Однак, у дисертації не передбачено ретельного дослідження ЛҐБТ (лесбійки, ґеї, бісексуали, трансґендерні люди) спільноти, адже повна сфера ґендерних досліджень є доволі об’ємною для однієї роботи, і для висвітлення особливостей ЛҐБТ спільноти варто проводити окреме дослідження.
     Фахові ґендерні дослідження визнаються невід’ємною складовою успішної ґендерної політики. Як зазначає М.Арістова, «завдання ґендерних досліджень –  зробити предметом аналізу раніше «невидимі» явища    життя»

         1) [1] Аристова М.В. Cовременные гендерно ориентированные технологии достижения гендерного равенства // Гендер как инструмент познания и преобразования общества. Материалы Межд. конф. «Гендерные исследования: люди и темы, которые объединяют сообщество». Москва, 4-5 апреля 2005 г. / Редакторы-сост. Е.А.Баллаева, О.А.Воронина, Л.Г.Лунякова. – М.: РОО МЦГИ, 2006. – С. 180.
      
[1]1). Одна з особливостей ґендерних технологій у дослідженнях полягає у використанні якісних методів (глибинних інтерв’ю, дослідження окремих випадків – кейс стаді тощо).
     Ми поділяємо застереження російської дослідниці О.Ключко щодо методологічної бази ґендерних досліджень [39], яка слушно зауважує, що ґендер не доцільно вважати предметом дослідження, а радше методом, методологічною позицією, яка дає змогу інтерпретувати стать в історичному  і соціокультурному контексті.



1.2. Інституційні процеси і ґендерна політика



     Зміни певного типу політичного і соціально-економічного устрою супроводжуються відповідними інституційними трансформаціями, запровадженням інституційних інновацій, які ґрунтуються на певній ціннісно-нормативній системі. Як зауважує соціолог С.Макеєв, представникам соціальних наук притаманна схильність займатися інституційною проблематикою; також помітно зростає інтерес до інституцій в економічній та політичній науках [55]2).
     Низка класиків соціологічної теорії досліджували питання, пов’язані з інституційною  тематикою.  Так,  починаючи  з  О.Конта  та      Е.Дюркгейма,
«категорія   соціальних   інститутів   є   ключовою   в   поясненні  суспільного

           1) [1] Аристова М.В. Cовременные гендерно ориентированные технологии достижения гендерного равенства // Гендер как инструмент познания и преобразования общества. Материалы Межд. конф. «Гендерные исследования: люди и темы, которые объединяют сообщество». Москва, 4-5 апреля 2005 г. / Редакторы-сост. Е.А.Баллаева, О.А.Воронина, Л.Г.Лунякова. – М.: РОО МЦГИ, 2006. – С. 180.
2)  [55] Макеєв С. Соціальні інститути: класичні тлумачення й сучасні підходи до
вивчення // Соціологія: теорія, методи, маркетинг. – 2003. – № 4. – С. 7.

устрою» [101]1). У структурно-функціональній теорії Т.Парсонс  сформулював концепцію соціальних інституцій. Інститути координують соціальну дію, забезпечуючи тим самим її стійке функціонування. Згідно з Т.Парсонсом, соціальні системи покликані розв’язувати чотири фундаментальні проблеми: адаптацію (adaptation) – взаємозв’язок із зовнішнім середовищем; досягнення цілі (goal attainment) – раціональне впорядкування завдань, які стоять перед інституцією; інтеграцію (integration)
– підтримку взаємовідносин між індивідами, групами, спільнотами; підтримку латентних зразків поведінки (latent pattern maintence) – можливість підтримувати нормативний контроль. Пізніше у концепції неоінституціоналізму замість власне інститутів, саме суб’єкти (які підтримують чи змінюють ці інститути), так звані актори висуваються на перший план.
     У дисертації під поняттям «соціальний інститут» мається на увазі постійно повторювані форми соціальної взаємодії, базовані на поєднанні цінностей, норм, ролей, статусів, груп, організацій, що з’являються і відтворюються для задоволення соціальних потреб.
М.Павенкова виокремлює чотири етапи розвитку інституцій [77]:
     – доінституційний етап: характеризується виникненням нового соціального явища, яке, однак, ще не є легітимізованим індивідами, тобто, не бере активної участі в організації суспільного життя; важливо зазначити, що доінституційний етап соціального явища може передбачати його участь в організації суспільного життя, але ця участь незначна і великою мірою залежить від різноманітних обставин;
     – етап інституціоналізації: пов’язаний з більш чітким функціональним визначенням    певного    соціального    явища;    характеризується   початком




         1) [101] Ядов В.А. Современная теоретическая социология как концептуальная база исследования российских трансформаций. – СПБ.: Интерсоцис, 2006. – C. 29.
       
легітимації інституту; надалі відбувається збільшення кількості функцій того чи іншого інституту, що супроводжується виокремленням головної функції;
     – інституційний етап: саме на цьому етапі соціальне явище називають інститутом; наявність стійкості і впливу на соціальне життя свідчать про те, що інститут є легітимним;
     – етап деінституціоналізації: розпочинається при довготривалому невиконанні інститутом своєї функції.
     Таким чином, під інституціоналізацією ми маємо на увазі процес початку легітимації інституту, становлення його функціональної визначеності; результатом цього процесу виявляється створення певної інституції.
Вивчаючи   інституційні   зміни,  дослідники   звертаються   до поняття
«інституційної інновації». Під інституційними інноваціями розуміють створення нової інституції в межах вже існуючого інституційного і культурного контексту [140]1). Інституційна інновація передбачає, що процес інституціоналізації відбувається на основі певних культурних цінностей. Соціолог К.Інхетвін (K.Inhetveen) ілюструє теоретичні проблеми інституційної інновації на прикладі впровадження ґендерних квот в Німеччині та Норвегії [140]. У даному випадку рівна політична участь  жінок
і чоловіків проаналізована як процес регулювання ґендерних відносин. Різне ставлення в Норвегії та в Німеччині до питань ґендерного квотування пояснюється різними ціннісними орієнтаціями щодо рівності (відмінності) між чоловіками і жінками. Норвезька культура характеризується уявленнями про те, що жінки відрізняються від чоловіків. Таким чином, у основних публічних інституціях (зокрема, в політиці) повинні бути представлені  обидві групи, оскільки вони відмінні одна від одної. Відповідно до  німецького  досвіду, навпаки, жінки повинні бути  представлені  в    політиці,

         1) [140] Inhetveen K. Can Gender Equality Be Institutionalized? // International Sociology. – 1999. – Vol. 14 (4). – P. 404.
       
оскільки вони є рівними (однаковими) з чоловіками. У Німеччині підтримується ідея рівних індивідуальних шансів для обох статей. Як  зазначає К.Інхетвін, в процесі регулювання ґендерних відносин в обох країнах виявляються два різні типи ціннісних систем: у Норвегії увага привертається до різних цінностей, пріоритетів, досвідів чоловіків і жінок, наголос ставиться на питання ґендерної компліментарності обох статей; у Німеччині наперед висувається проблема структурної дискримінації жінок, наголошується фундаментальна рівність участі у публічному житті для обох статей [140]1).
     Як доведено у дослідженні М.Вебера стосовно становлення капіталізму, легітимація процесу інституціоналізації включає певні генералізовані цінності [55]2). На проаналізованому прикладі щодо ґендерних квот в Норвегії та Німеччині виділяються різні культурні цінності стосовно ґендерних відносин. Норвезький випадок з «фемінізмом відмінностей» («feminism of difference») пов’язаний з традицією представництва усіх груп. З іншого боку, німецький приклад «фемінізму рівності» («feminism of  equality») наголошує на рівних правах і можливостях для чоловіків і жінок [140]3).
     У дисертації розглядається цінність ґендерної рівності, яка передбачає досягнення рівного становища жінок і чоловіків у всіх сферах життєдіяльності суспільства шляхом правового забезпечення рівних прав і можливостей жінок і чоловіків, ліквідації дискримінації за ознакою статі та застосування спеціальних тимчасових заходів, спрямованих на усунення дисбалансу між  можливостями жінок і чоловіків реалізовувати рівні    права,


         1) [140] Inhetveen K. Can Gender Equality Be Institutionalized? // International Sociology. – 1999. – Vol. 14 (4). – P. 412-413.
2)  [55] Макеєв С. Соціальні інститути: класичні тлумачення й сучасні підходи до
вивчення // Соціологія: теорія, методи, маркетинг. – 2003. – № 4. – С. 10.
         3) [140] Inhetveen K. Can Gender Equality Be Institutionalized? // International  Sociology. – 1999. – Vol. 14 (4). – P. 413.
      
надані їм Конституцією і законами України. У нашій державі 8 вересня 2005 р. було прийнято Закон України «Про забезпечення рівних прав і можливостей чоловіків та жінок»1) (вступив у дію з 1 січня 2006 р.). Відповідно до цього Закону України (Розділ 1, ст. 1) ґендерна рівність трактується як: рівний правовий статус жінок і чоловіків та рівні можливості для його реалізації, що дозволяє особам обох статей брати рівну участь у всіх сферах життєдіяльності суспільства. Рівні права жінок і чоловіків  відсутність обмежень чи привілеїв за ознакою статі; рівні можливості жінок і
чоловіків  рівні умови для реалізації рівних прав жінок і чоловіків.
     Інституційний механізм забезпечення ґендерної рівності ґрунтується на культурних цінностях [140]2). Так, в Норвегії ґендерні квоти вважаються очевидним явищем, у той час, в Німеччині існує потреба постійно доводити цю очевидність, оскільки ґендерні квоти в партіях сприймаються політиками переважно як формальні правила, а не добровільні приписи і цінності рівних прав і можливостей. Процес інституціоналізації якраз має на меті вироблення такої очевидності (taken-for-grantedness), яка передбачає стабільність, що може бути забезпечена культурними цінностями чи раціональним інтересом [140]3).
     Визнаною на глобальному рівні стратегією забезпечення ґендерної рівності є «ґендерна пріоритетизація»4) (gender mainstreaming) [157], яка була записана у Пекінській Платформі дій та затверджена офіційно на Четвертій  Всесвітній  конференції  із  становища  жінок  у  Пекіні  в  1995  р.


         1) Стаття 1 «Визначення термінів». Закон України «Про забезпечення рівних прав  та можливостей жінок і чоловіків» від 8 вересня 2005 р. № 2866IV.
2)    [140]   Inhetveen  K.   Can  Gender  Equality  Be   Institutionalized?   //    International
Sociology. – 1999. – Vol. 14 (4). – P. 414.
3) [140] Там само. – P. 415.
         4) Термін «mainstreaming» перекладено як «пріоритетизація» відповідно до: Англо- французько-німецько-український словник термінології Європейського Союзу. – К.: К.І.С., 2007. – С. 105.
      
Ґендерна пріоритетизація передбачає (ре)організацію, вдосконалення, формування та оцінку політичних процесів у такий спосіб, щоб учасники процесу прийняття політичних рішень використовували ґендерний підхід в усіх галузях політики і на всіх етапах. Існуючі відмінності між чоловіками та жінками враховуються для визначення негативних наслідків, а не підтримки нерівностей чи ієрархій, які склалися у суспільстві. Ґендерна пріоритетизація застосовується, наприклад, в бюджетних процесах, так званому ґендерному формуванню бюджету: тобто, це – ґендерна оцінка бюджетів, використання ґендерного підходу на всіх рівнях бюджетного процесу та реструктуризація доходів і видатків з метою сприяння ґендерній рівності. Окрім того, серед
політичних програм ЄС щодо забезпечення ґендерної пріоритетизації наука  та дослідження відіграють важливу роль [18]1). Щорічні дослідження населення ЄС (наприклад, «Євробарометр»), стосуються, зокрема, відчуття дискримінації за ґендерною ознакою, виділення найбільш дискримінаційних сфер суспільства тощо.
     Забезпечення ґендерної рівності відбувається шляхом реалізації більш справедливої державної політики, ідеї рівних прав і можливостей для чоловіків і жінок. Так, утвердження ґендерної рівності, наприклад, у Північних демократіях, де втілюється державна політика загального добробуту, пов’язане з цінністю соціальної рівності, яка притаманна мешканцям цих демократій [14]2).
     Ідея та цінність ґендерної рівності втілюється, передусім, на державному рівні. Політика держави, яка спрямована на забезпечення рівних прав та можливостей жінок і чоловіків визначається як ґендерна політика. Дослідниця   ґендерної   політики   Н.Грицяк   визначає   державну   ґендерну



         1) [18] Гендерная интеграция: возможности и пределы социальных инноваций / Ред.-сост. О.Б.Савинская, Е.В.Кочкина, Л.Н.Федорова. – СПб.: Алетейя, 2004. – C. 96-101.
2)  [14] Воронина О.А. Феминизм и гендерное равенство. – М.: Едиториал УРСС,
2004. – C. 140.

політику як дії органів державної влади з вирішення проблем забезпечення ґендерної рівності в суспільстві [25]1), а саме:
     – забезпечення однакового суспільного статусу чоловіків і жінок;
     – забезпечення однакових умов реалізації прав людини для чоловіків і жінок;
     – забезпечення однакових можливостей використання соціальних і економічних ресурсів для чоловіків і жінок;
     – забезпечення однакових можливостей для чоловіків і жінок робити свій внесок у національний, політичний, соціальний, економічний, культурний розвиток;
     – забезпечення рівного права для чоловіків і жінок мати однакову користь від результатів їх діяльності.
     В дослідженні ролі жінки у системі соціального відтворення Т.Журженко визначає ґендерну політику як «. . . умови, створювані в суспільстві діями (чи бездіяльністю) держави і її органів, в яких жінки змушені приймати рішення стосовно створення сім’ї, народження дитини, здобування освіти, вибору форми зайнятості, суміщення домашніх обов’язків і оплачуваної праці» [30]2). Таким чином, ґендерна політика здійснюється органами  державної  влади,  на  рівні  інституцій  держави  і  політики. Якщо
розмежовувати ґендерну політику з процесом регулювання ґендерних відносин, то доцільно зауважити, що друге явище відбувається на ширшому рівні, адже включає, окрім інституцій держави і політики, певні інші інституції, як-от освіту і науку, ЗМІ тощо. У дисертації ми досліджуємо переважно процес регулювання ґендерних відносин, маючи на увазі не лише державний рівень регулювання, а й інші вище перелічені інституції. Адже



         1) [25] Грицяк Н.В. Формування гендерної політики в Україні: проблеми теорії, методології, практики: Моногр. – К.: Видавництво НАДУ, 2004. – C. 223.
2)    [30]  Журженко  Т.Ю.  
. – Харьков: Фолио, 2001. – C. 12.

ґендерні	відносини	регулюються	в	межах	усіх	основних	суспільних інституцій, тобто, усі інституції виконують регулятивну функцію.
     У вітчизняній державній політиці стосовно забезпечення ґендерної рівності дослідники загалом звертають увагу чи то на так званий інституційний механізм [51; 81], чи то на державний механізм забезпечення ґендерної рівності [24; 67], чи на Національний механізм забезпечення рівних прав і можливостей чоловіків і жінок [53; 26]. Як зазначає І.Лазар в огляді вітчизняних праць з питань ґендерних досліджень, інституційний механізм у державному управлінні є маловивченим [52]1), зокрема, і з точки зору ґендерних особливостей його трансформації.
     Розглянемо детальніше національний механізм забезпечення рівних прав і можливостей чоловіків і жінок, який прийнятий на  міжнародному рівні. Так, згідно з Пекінською платформою дій (прийнятою на Четвертій Всесвітній конференції із становища жінок, Пекін, 1995 р.), основне завдання національного механізму забезпечення рівних прав і можливостей чоловіків і жінок полягає у формуванні законодавства щодо питань ґендерної рівності і контроль за його виконанням; забезпеченні ефективного функціонування інституцій, відповідальних за реалізацію ґендерної політики в державі; забезпеченні розробки спеціальних програм, проектів, планів дій щодо питань ґендерної рівності; проведенні досліджень, навчання стосовно забезпечення рівних прав і можливостей чоловіків і жінок. Тобто, згідно з Пекінською платформою дій, основні цілі функціонування національних механізмів формування ґендерної рівності – це розробка, реалізація, виконання, контроль, оцінка, пропаганда і мобілізація підтримки державної ґендерної політики.
     Звітуючи черговий раз перед міжнародною спільнотою за виконання Конвенції   ООН   про   ліквідацію   всіх   форм   дискримінації   щодо  жінок,

         1) [52] Лазар І. Сучасний стан ґендерних досліджень: Наукове видання / За наук. ред. О.Я.Лазара. – Київ-Львів: ПАРАПАН, 2007. – C. 10.
      
Міністерство України у справах сім’ї, молоді та спорту у підготованому в 2007 р. шостому і сьомому об’єднаних періодичних звітах щодо виконання  на державному рівні цієї Конвенції звертається до питання Національного механізму забезпечення рівних прав і можливостей чоловіків і жінок [26], яке має на меті формування законодавства щодо питань ґендерної рівності і контроль за його виконанням, забезпечення ефективного функціонування інституцій, відповідальних за реалізацію ґендерної політики в державі, розробку спеціальних програм, проектів, планів дій щодо питань ґендерної рівності, проведення досліджень, навчання стосовно забезпечення рівних прав і можливостей чоловіків і жінок.
     Натомість, у дисертаційному дослідженні як альтернативу національному механізму регулювання ґендерних відносин ми пропонуємо поняття «інституційні засади». Як було зазначено, національний механізм стосується переважно створення відповідних органів державної влади, відповідальних за регулювання ґендерних відносин, а також законодавства щодо питань ґендерної рівності, тобто, процес регулювання ґендерних відносин відбувається на рівні інституцій політики і держави, що ми вважаємо не достатнім для ефективного процесу регулювання ґендерних відносин.
     У дисертації під інституційними засадами процесу регулювання ґендерних відносин ми маємо на увазі: по-перше, інституції, які регулюють ґендерні відносини в суспільстві (не лише інституції політики і держави, а також інституції освіти і науки, ЗМІ); по-друге, інституційні інновації, в основі яких лежить цінність ґендерної рівності; по-третє, усталені інституційні зв’язки між основними інституціями, залученими до процесу регулювання ґендерних відносин. Таким чином, національний механізм є звуженим тлумаченням інституційних засад процесу регулювання ґендерних відносин, які передбачають залучення більшої кількості інституцій, а також зв’язків між ними.
     
     Аби дослідити інституційні засади регулювання ґендерних відносин, доцільно звернутися до досвіду тих країн, де ці засади з’явилися раніше і досягнули певного ступеню розвитку. Напрям трансформації ґендерних відносин в українському суспільстві є принципово таким же, як і в розвинутих західних суспільствах. Як було зазначено раніше, Україна ратифікувала низку міжнародних документів, де ґендерна рівність проголошена цінністю (Конвенцію ООН про ліквідацію всіх форм дискримінації щодо жінок, Цілі розвитку тисячоліття), ухвалила Закон України «Про забезпечення рівних прав та можливостей для чоловіків і жінок» і прийняла Національний план дій стосовно забезпечення рівних прав і можливостей для чоловіків і жінок (Державну програму з утвердження ґендерної рівності в українському суспільстві на період до 2010 року).
     Безумовно, важливо вивчати стан ґендерних відносин і особливості інституційних засад їх регулювання в Україні, однак для кращого розуміння вітчизняної ґендерної системи, дослідники звертаються до її глобального та міжнародного рівня. Зокрема, відомий російський соціолог І.С. Кон зазначає:
«Оскільки нові риси взаємовідносин чоловіків і жінок виникли, досягли певного ступеню зрілості та були усвідомлені на Заході значно раніше, ніж в Росії, вивчати їх слід перш за все на західному матеріалі і лише після цього дивитися, чи діють ті ж самі закономірності в Росії» [42]. Окрім того, на Заході значно більше, ніж в Україні наукових досліджень з тематики ґендерних відносин, що виступає як додатковий аргумент для використання міжнародного досвіду.
     В дисертації ми використовуємо порівняльний аналіз як загальновизнаний підхід в сучасних ґендерних дослідженнях. Скандинавські країни є лідерами у впровадженні інституційних засад забезпечення  ґендерної рівності у суспільстві. Швеція виступає як одна з країн-лідерів у світі стосовно забезпечення ґендерної рівності, у якій на державному рівні розроблено  комплексний  інституційний  механізм  регулювання   ґендерних
     
відносин. У шведському суспільстві рівність прав і можливостей для жінок і чоловіків є цінністю, яка втілюється на рівні основних суспільних інституцій. Інституційні засади процесів регулювання і дослідження ґендерних відносин   саме   у   Швеції  обрано  як		складову  предмету  дисертаційного дослідження.Висновки до розділу 1
В дисертації ми застосовуємо поняття ґендер, яке обов’язково передбачає наявність владних відносин (ієрархії, нерівності), що формуються між чоловіками та жінками у певному суспільстві в усіх його сферах. Методологічні основи даного дисертаційного дослідження ґрунтуються на соціально-конструктивістському підході, в якому концептуалізацію  ґендерних відносин розглянуто з точки зору інституційної парадигми Дж.Лорбер, І.Хірдман, Р.Коннелла. На основі аналізу теоретичних доробків цих дослідників зроблено висновок про подібність суті згаданих соціально- конструктивістських підходів саме у тому, що ґендерні відносини регулюються на рівні усіх інституцій; причому, в процесі регулювання ґендерні відносини змінюються та модифікуються.
     У дисертації інституційний підхід Р.Коннелла до аналізу ґендерних відносин у суспільстві (а саме, відносин влади, виробництва, емоційних і символічних відносин) окреслено у концептуальну схему  вивчення ґендерних відносин у чотирьох інституціях суспільства: політиці,   економіці,
     
сім’ї та культурі. Підхід, запропонований Р.Коннеллом,  використовується для комплексного інституційного аналізу ґендерних відносин у суспільстві.
     Під поняттям соціальний інститут ми розуміємо постійно повторювані форми соціальної взаємодії, базовані на поєднанні цінностей, норм, ролей, статусів, груп, організацій, що з’являються і відтворюються для задоволення соціальних потреб. Інституціоналізацією ми вважаємо процес початку легітимації інституту, становлення його функціональної визначеності; результатом цього процесу виявляється створення певної інституції.
     Зміни певного типу політичного і соціально-економічного устрою супроводжуються відповідними інституційними трансформаціями, інституційними інноваціями, зміною цінностей і норм. Під інституційними інноваціями ми розуміємо створення нової інституції в межах вже існуючого інституційного і культурного контексту. В процесі інституціоналізації ґендерних відносин до уваги беруться культурні особливості та ціннісні орієнтації суспільства. Цінності, які домінують у суспільстві на державному рівні, відображають офіційне ставлення до поняття ґендерної рівності, яке в українському законодавстві визначається як реалізація рівних прав чоловіків  і жінок, наданих їм Конституцією і законами України, шляхом правового забезпечення рівних прав і можливостей жінок і чоловіків, ліквідації дискримінації за ознакою статі та застосування спеціальних тимчасових заходів, спрямованих на усунення дисбалансу між можливостями жінок і чоловіків. Таким чином, у дисертації ґендерна рівність розглядається як цінність, яка лежить в основі інституційних інновацій.
     Ідея та цінність ґендерної рівності втілюється, передусім, на державному рівні. Політика держави, яка спрямована на забезпечення рівних прав та можливостей жінок і чоловіків визначається як ґендерна політика. У дисертації ми розмежовуємо ґендерну політику з регулюванням ґендерних відносин, яке відбувається на ширшому рівні, адже включає, окрім  інституцій держави і політики, ще й інші інституції, як-от освіту і науку, ЗМІ тощо. Отже, ми досліджуємо, в першу чергу, процес регулювання  ґендерних
     
відносин, маючи на увазі не лише державний рівень регулювання, а й інші вище перелічені інституції. Загалом ми вважаємо, що ґендерні відносини регулюються в межах усіх основних суспільних інституцій, тобто, усі інституції виконують регулятивну функцію.

РОЗДІЛ 2
ІНСТИТУЦІЙНІ ЗАСАДИ РЕГУЛЮВАННЯ ҐЕНДЕРНИХ ВІДНОСИН У ШВЕЦІЇ



     У Швеції склалися такі інституційні засади, які уможливлюють ефективний процес регулювання ґендерних відносин. У цій країні на рівні інституцій суспільства (таких як, політика, держава, наука та освіта) повсякчас відбуваються інституційні інновації, ґрунтовані на цінності ґендерної рівності. Велику роль у процесі регулювання ґендерних відносин у Швеції відіграє посередник між процесами регулювання і дослідження ґендерних відносин – жіночий рух, який протягом останніх десятиліть зумів забезпечити так звану дію «знизу» на органи державної влади щодо забезпечення ґендерної рівності.
     Швеція  (як  скандинавська  країна1))  вважається  однією  з   передових
країн щодо забезпечення рівних прав і можливостей для чоловіків і жінок та прикладом досить успішної ґендерної політики. Держава загального добробуту (welfare state) і ґендерна рівність – два важливі аспекти процесу інституціоналізації ґендерних відносин у Скандинавії загалом і у Швеції зокрема. Після вступу Швеції до Європейського Союзу у 1995 р., ґендерна рівність стала пріоритетною сферою політики у співпраці між Швецією та ЄС. Ґендерна рівність часто постає саме як «шведське питання» [180]2). Відповідно до Звіту з глобального ґендерного розриву 2007 р. (Global  Gender




         1) У цій дисертаційній роботі ми користуємося поняттями «cкандинавські» (Швеція, Норвегія, Данія) та «північні» (Nordic) (Швеція, Норвегія, Данія, Фінляндія, Ісландія) країни, запропонованим К.Бергквіст у праці про ґендерну політику в північних країнах. Детальніше див. [104].
2)  [180] Towns A. Paradoxes of (In)Equality: Something is Rotten in the Gender Equal
State of Sweden // Cooperation and Conflict. – 2002. – Vol. 37 (6). – P. 162.

Gap Report 2007 р.)1), здійсненого Світовим економічним форумом (World Economic Forum), Швеція вкотре посіла місце лідера у питаннях  забезпечення ґендерної рівності, покриваючи ґендерний розрив майже  на 82%.
     Швеція вважається дружньою до жінок (female-friendly) країною, де ґендерна рівність є цінністю для суспільства. Таку позицію можна пояснити передусім тим, що Швеція презентує скандинавську модель держави загального добробуту, в якій ґендерна рівність забезпечується на державному


         1) Звіт вимірює величину ґендерного розриву (gender gap) у чотирьох важливих сферах нерівності між чоловіками та жінками: економічна участь, рівень освіти, політичне представництво, сфера здоров’я. Детальніше див. [128].
      
рівні, і питання рівних прав і можливостей для чоловіків і жінок є цінністю для шведського суспільства. Як видно з табл. 2.1, найкращими у сфері забезпечення ґендерної рівності у світі є саме північні країни: окрім Швеції, Норвегія, Фінляндія, Ісландія – країни з розвинутою державою загального добробуту. У цих країнах державні виплати дають змогу жінкам і чоловікам підтримувати свої родини самотужки, коли, наприклад, шлюб розпадається чи батьки (або матері) ігнорують відповідальність по догляду за дітьми.

зручностей: пралень, спортивних залів, бібліотек. Жінки сприймалися як учасниці суспільного життя, однак лише у певних специфічних аспектах. Як наслідок, з 1950 р. по 1965 р. кількість одружених жінок зросла з 15.6% до 36.7% [136]1). «Конфлікт подібності» протягом періоду контракту домогосподарки фокусувався на питанні про те, варто чи ні жінкам бути залученими на ринок праці. З іншого боку, «конфлікт відмінностей» був артикульований навколо питання рівня народжуваності, зокрема, стурбованості падінням цього рівня.
     Період контракту рівності (1960-1975 рр.) спричинив нові зміни у трудову структуру шведського суспільства. У 1969 р. соціал-демократична партія впровадила ідею сім’ї з подвійним доходом. У 1972 р. соціал- демократичний  уряд  (під  керівництвом   У.Пальме)  проголосив    доктрину
«свободи вибору», аби підкреслити «імператив подвійної ролі», тобто, рівні права та обов’язки для як чоловіка, так і жінки стосовно оплачуваної роботи, домашньої роботи і догляду за дітьми.
     Новий ґендерний контракт ґрунтувався на двох акторах: жінках, які прагнули виконувати роботу поза межами дому, та державі,  що забезпечувала цих жінок центрами по догляду за дітьми, новим податковим законодавством (1971 р.), виплатами у разі батьківської відпустки (1974 р.). Питання «жінки чи матері», таким чином, в офіційних документах було трансформовано у питання «батьків», що означало залучення чоловіків до родинної сфери. Право вживати протизаплідні засоби та право на вільний аборт (1974 р.) були також великим кроком у ґендерній політиці, що надало жінкам можливість здійснювати контроль над своїми сім’ями та сексуальною поведінкою.  У  1972  р.  шведський  уряд  призначив  Комісію  з     ґендерної





         1) [136] Hirdman Y. Women – From Possibility to Problem? Gender Conflict in Welfare State – the Swedish Model // Research Report (Swedish Center for Working Life). – 1994. – № 3. – P. 22-25.
      
рівності між чоловіками та жінками, що засвідчило про рішуче прагнення Швеції інтегрувати ґендерну рівність у розвиток соціальної політики [4]1).

     Хірдман звертає увагу на факт того, що відбулося зростання громадянського статусу (citizenship status) жінок, оскільки спосіб їхнього життя став більшою мірою подібний до чоловіків, і «конфлікт відмінностей» зменшився.
Останній період, який відбувався протягом 1976-1990 рр.,   називається
«контрактом рівного статусу». По-перше, зросло представництво жінок у парламенті (див. табл. 2.3) майже пропорційно до виходу жінок на ринок праці. Кількість жінок збільшилася майже у чотири рази від 10% у національних, регіональних і локальних органах влади в 1950 р.  до приблизно 40% у 1990 р.
     Критикуючи ґендерну систему у Швеції, Хірдман розглядає політику  як ієрархічну сферу «з жінками-політиками, які в основному відповідальні за
«м’які» . . . сфери політики» [137]1). Період з 1968 р. по 1981 р. демонструє
два важливі етапи розвитку у шведському суспільстві. По-перше, то був основний наплив матерів з малими дітьми на ринок праці. По-друге, Швеція прийняли низку законодавчих реформ, що мали намір примирити суперництво між працевлаштуванням і сімейними зобов’язаннями працюючих батьків.
     У шведському суспільстві з’явилися нові форми сегрегації. Відповідно до Хірдман, «сегрегація стає більш гострою та складною» [135]2). І «конфлікт подібності», який презентований, наприклад, різницею в оплаті праці чи сегрегацією ринку праці у сучасній для дослідниці Швеції є пов’язаним з
«конфліктом відмінностей» – лише жінки можуть народжувати дітей. Хірдман  зауважує,  що  за  цей  біологічний  факт  жінки  все  ще  покарані  у

економічних		і	кар’єрних	термінах.	Дослідниця	вважає,	що		«більша соціалізація жінок створює більші ґендерні проблеми, так як конфлікти подібності та відмінностей між статями стають більш промовистими» [135]1). Цей		період	характеризується	першими		вагомими		інституційними інноваціями в процесі регулювання ґендерних відносин на рівні інституцій держави і політики. Закони (наприклад, Закон про рівність 1979 р.), угоди профспілок, політичні посади (наприклад, Міністра з питань рівності) і корпоративні об’єднання, на зразок Делегації з питань рівності, створюють так	звану	«політичну	територію»	ґендерного	питання	[136]2).	Хірдман називає   реформу   виплат  відпустки  по	догляду   за  дитиною  «найбільш важливою політичною реформою, яку прийняли для жінок Швеції протягом цього століття» [136]3). Обоє батьків мали можливість залишитися вдома і отримувати повну компенсацію за перші шість місяців після народження дитини. А в 1989 р. цей період відпуски було збільшено навіть до 12 місяців. Однак, чоловіки не проявили очікуваної активності у використанні цієї можливості. Більше 90% шведських жінок брали самостійно батьківську відповідальність. Хірдман зазначає: «реформа також структурувала шанси роботи для жінки перед народженням дітей – тобто, для молодої жінки дітородного віку стало важчим знайти добре оплачувану роботу» [136]4). Це питання було проігнороване з боку політиків та активістів жіночого руху,  як
зазначає дослідниця.
     І.Хірдман завершує аналіз етапів регулювання ґендерних відносин 1990-ми роками ХХ ст. У дисертації пропонується більш ретельний аналіз
         1) [135] Hirdman Y. The Gender System // Moving On: New Perspectives on the  Women’s Movement / Ed. by T.Andreasen, A.Borchorst, D.Dahlerup, E.Lous, H.Rimmen Nielsen. – Denmark: Aarhus University Press, 1991. – P. 198.
         2)  [136] Hirdman Y. Women – From Possibility to Problem? Gender Conflict in   Welfare
State – the Swedish Model // Research Report (Swedish Center for Working Life). – 1994. – № 3. – P. 34.
3) [136] Там само. – P. 35.
4) [136] Там само. – P. 36.

стану ґендерних відносин, цінностей та інституційних інновацій, пов’язаних  з ними, у ХХІ ст. Як свідчить досвід скандинавських країн, забезпечення ґендерної   рівності   пов’язане   не   так   з   феміністичною   теорією,   як      з
«особливостями соціальної доктрини і політичного устрою північних демократій» [14]1).
     Скандинавська модель політики загального добробуту характеризується екстенсивними соціальними заходами з боку держави на підтримку усіх без винятку мешканців Швеції, як громадян, так і осіб, які законно проживають на території Швеції. Тобто, універсальність (всезагальність) підтримки і допомоги є цінністю шведської політики ґендерної рівності. Загалом ґендерна політика у Швеції ґрунтується на трьох важливих цілях: рівність статей як ціль державної політики Швеції; вибір ґендерної пріоритетизації як стратегії з досягнення цієї цілі; подолання ґендерної стратифікації у владних відносинах у сучасному шведському суспільстві.
     Головною стратегією досягнення цілей ґендерної політики у Швеції є ґендерна пріоритетизація. У травні 2006 року шведський парламент (риксдаґ) ухвалив нові цілі державної політики ґендерної рівності, запропоновані в Програмі уряду «Здатність формувати суспільство і власне життя – до нових цілей політики ґендерної рівності». Основна ціль шведської ґендерної політики, яка ґрунтується на цінності ґендерної рівності, сформульована таким чином: «Жінки та чоловіки отримують рівні можливості формувати суспільство і власне життя у ньому». Проміжні цілі надають шведським громадянам:
     – рівний розподіл влади та впливу: жінки та чоловіки мають однакові права і можливості бути активними громадянами й створювати умови для процесу прийняття рішень;

         1) [14] Воронина О.А. Феминизм и гендерное равенство. – М.: Едиториал УРСС, 2004. – C. 140.
      
     – економічна рівність між жінками та чоловіками: обидві статі мають однакові можливості та умови щодо освіти та оплачуваної праці для забезпечення економічної незалежності протягом життя;
     – рівний розподіл неоплачуваної домашньої праці та догляду: жінки та чоловіки мають однакову відповідальність за домашню працю та однакові можливості надавати й отримувати догляд на рівних умовах;
     – припиняється насильство чоловіків проти жінок: жінки та чоловіки, дівчата та хлопці мають однакові права і можливості щодо фізичної недоторканості.
     Важливу роль в регулюванні ґендерних відносин на рівні інституцій політики та держави у Швеції відіграє Національний механізм забезпечення рівних прав і можливостей для чоловіків і жінок, який включає урядові структури, відповідальні за питання ґендерної рівності, та визначені державними нормативно-законодавчими актами. Ґендерна пріоритетизація для уряду означає відповідальність кожного міністра за те, що цілі ґендерної рівності будуть досягнуті у відповідній галузі політики, й що окремий  міністр відповідає за розвиток, координування та дотримання політики ґендерної рівності. Для міністерств ґендерна пріоритетизація передбачає включення ґендерного підходу на всіх стадіях процесу прийняття рішень в усіх галузях політики та відповідальність за це кожної окремої галузі.
     Серед простих, але ефективних методів ґендерного аналізу втілення цінності ґендерної рівності на державному рівні виділять так званий «З Р метод». Цей метод було розроблено у Швеції для ґендерного аналізу  місцевих проектів. Однак, досить швидко він набув розповсюдження як  метод аналізу діяльності організацій та програм. Метод ґрунтується на фактах та інформації стосовно становища чоловіків і жінок у певній ситуації, даючи відповіді на запитання: Хто і що саме отримує та в які  терміни? [102]1). Отже, «3 Р» включають в себе: «1 Р» – репрезентація (відповідь на
     


– P. 8.

1)  [102] Analyzing Gender. Women and Men in Development. – Stockholm: SIDA, 2003.
запитання «Хто?», яка вимірюється кількістю жінок і чоловіків, які представлені на різних рівнях в тій чи іншій організації, чи які беруть участь у процесі прийняття рішень); «2 Р» – ресурси (відповідь на запитання «Що?», яка вимірюється перерозподілом фондів, часу, інформації, простору між чоловіками і жінками); «3 Р» – реальності (відповідь на запитання «Які умови?», яка ґрунтується на основі дослідження цінностей, норм та стереотипів, які спричиняють нерівність між чоловіками і жінками).
     Розв’язання питання стосовно рівних прав і можливостей для чоловіків і жінок у Швеції має дві особливості: використовується підхід подібності (рівності) прав, можливостей і обов’язків для чоловіків і жінок; провідну роль в розробці політичних стратегій ґендерної рівності відіграє держава і її структури [14]1).
     Сучасний етап регулювання ґендерних відносин у Швеції характеризується низкою інституційних інновацій, ґрунтованих на проголошених цінностях ґендерної рівності та ґендерної пріоритетизації. Причому дані інновації приймаються як на державному (ґендерна пріоритетизація державного бюджету, впровадження ґендерної статистики тощо), так і регіональному чи локальному рівнях (ґендерний аналіз місцевих проектів).


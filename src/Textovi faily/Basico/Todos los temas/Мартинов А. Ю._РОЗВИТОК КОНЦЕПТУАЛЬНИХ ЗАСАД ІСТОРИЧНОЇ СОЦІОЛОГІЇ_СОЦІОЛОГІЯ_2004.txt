http://shron.chtyvo.org.ua/Afonin_Eduard/Istorychna_sotsiolohiia_tsyklichna_paradyhma.pdf
А. Ю. Мартинов. РОЗВИТОК КОНЦЕПТУАЛЬНИХ ЗАСАД ІСТОРИЧНОЇ СОЦІОЛОГІЇ
Тлумачення предметного поля суспільних та гуманітарних наук, особливо таких, які претендують на статус міждисциплінарних, тобто апріорі намагаються визначити точки дотику із спорідненими науковими дисциплінами, є досить складною справою у методологічному та понятійному сенсі. Соціологія історії у цьому контексті не є винятком. Упродовж другої половини ХХ ст. ця галузь науки досить інтенсивно розвивалася насамперед у Західній Європі та США. Однак, незважаючи на це, так і не склалася більш-менш загальноприйнятна аргументована думка щодо, так би мовити, дисциплінарної «прописки» історичної соціології. Кожна з «батьківських» дисциплін упереджено намагається зарахувати її до власної єпархії «спеціальних знань», покликаних обслуговувати лише істориків або лише соціологів. Водночас розвиток соціологічної теорії обумовив суттєвий інтерес до історії. Звернення до її методів, фактологічного матеріалу розширює обрії та предметні рамки соціології, поліпшує розуміння соціальних тенденцій, явищ, процесів. Об’єкт дослідження, яким опікується історична соціологія, — буття особи, суспільства, цивілізації у суспільно-історичному часово-просторовому континуумі. Предмет історичної соціології становить вивчення міждисциплінарного, синтетичного використання історичної методології та соціологічних процедур верифікації минулого різних соціальних об’єктів, структур та інститутів з метою аналізу сучасного та прогнозування майбутнього. Галузь історичної соціології — це історичний розвиток соціальних структур та соціальних відносин [74, с.17]. Отже, якщо представники різних соціальних дисциплін будуть враховувати історичний характер своїх об’єктів дослідження, то прірва між ними та історичною соціологією поступово зменшуватиметься. Проте ще тривалий час зберігатиметься понятійна плутанина між спорідненими соціальними науками. Знаходження понятійної «спільної мови» досі лишається ключовим завданням, яке слід вирішити до розробки будь-яких міждисциплінарних підходів.
світогляду інших суб’єктів соціально-історичної дії вимагає більш досконалих дослідницьких методів, ніж констатація релятивізму фактології зовнішніх подій. У спробі визначити місце історичної соціології в системі суспільних наук ми розглянули її у контексті історії теоретичної соціології, з точки зору основних категорій, понять, моделей. Також запропоновано нові методологічні та теоретичні підходи до соціально-історичних досліджень, які розробляються в рамках концепції «універсального епохального циклу». Окремо розглянуто найважливіші аспекти соціології історії як прикладної науки щодо певних предметних сфер досліджень та соціальних інститутів, таких як політика, економіка, культура, наука, освіта, релігія, право. У розкритті змісту теоретико-синтетичної моделі соціально-історичного аналізу запропоновано умовну структурну побудову ієрархії прикладних дисциплін, які, на нашу думку, становлять «хребет» історичної соціології як наукової соціальної дисципліни. При цьому, наприклад, «історична політична соціологія» розглядається спочатку не лише тому, що хоча політика й не все, вона присутня у всьому, а зважаючи на виділені «складові» додаткові напрями досліджень, споріднені з політичною соціологією. Мова йде про «історичну етносоціологію», «історичну воєнну соціологію». Зважаючи на гостру дискусію щодо предмета «економічної соціології», також проблемним є історичний аспект його визначення, починаючи від К. Маркса та М. Вебера. Складним питанням взаємозв’язку між історію та соціальною психологією присвячено відповідний параграф. Духовна сфера соціуму у її взаємодії з історичною соціологією розкривається у частинах книги, де розглядаються різні аспекти «історичної соціології культури», «історичної соціології релігії», «історичної соціології освіти», «історичної соціології науки», «історичної соціології права». Висвітлено можливості запропонованого підходу для аналізу нинішніх глобальних тенденцій у розвитку сучасної цивілізації в параграфах «історична соціальна географія» та «соціальна глобалістика». Показано пізнавальні можливості циклічної парадигми для розвитку соціально-історичної футурології. Саме циклічна парадигма на сторінках книги розглядається як теоретикометодологічна основа подальшого розвитку історичної соціології взагалі та зокрема її прикладних галузевих напрямів досліджень і сприяє більш точній постановці проблеми зіткнення традиційного історичного знання з суспільними потребами пошуку нових методів дослідження соціальних процесів, тенденцій та явищ.
1312
філософія вивчає загальні риси, які властиві якісно своєрідним суспільствам. Слід зазначити, що філософія історії є дитям ХVІІІ ст., епохи Просвітництва, коли роздуми про сутнісні цілі духу потребували знання історії, а історія, в свою чергу, — включення до філософського мислення [266, с. 17]. У німецькій традиції філософії історії історія розглядається як форма, в якій існує людське суспільство, котре створює «штучний» соціальний порядок [391, с. 39]. Філософія історії як галузь філософської думки намагається знайти логічну конструкцію історії та визначити критерії науковості історії. Зокрема, наявні дві філософські концепції історії: фіналістські (світова катастрофа відділяє нинішній еон часу від майбутнього), які визнають кінець історії, та інфінітні, які таку кінцевість у принципі заперечують. З огляду на це, Ф. Шеллінг зазначав, що людина сама творить свою історію за волею випадку. Натомість А. Шопенгауер наголошував, що історія може розглядатися як знання, але не як наука, зважаючи на відсутність у ній будьякої субординації пізнаного. Для розв’язання зазначеної проблеми Й. Гердер запропонував метод аналогій, натомість І. Кант заперечував саму можливість аналогій між природничими та моральними науками, до яких він відносив також історію [56, с. 85]. І.Кант проголосив примат практичного розуму над теоретичним [219, с. 225]. Атрибут «історичний» тільки тоді має властивий сенс, коли стосується цілісного людського життя. Сьогочасні проблеми скаламучують прозорість історичного факту, а історична наука перешкоджає вільному творенню нових ідей. Як слушно зазначав Х. Ортега-і-Гассет, живе лише те, що досі є проблемою, і це важливо не лише для теорії [219, с. 231]. Отже, філософія історії розглядається як вчення про історичну реальність в її цілісності та розвитку, загальна теорія історичного процесу — як єдності минулого, сучасного та майбутнього, історична епістемологія — дослідження історичного пізнання раціональними засобами та методами. Водночас у зазначеному контексті слід пам’ятати про попередження К. Ясперса, котрий зазначав, що історія має глибокий сенс, який прихований від людського пізнання [330, с. 18]. Предмет соціальної філософії становить вивчення загальних засад цивілізаційного існування та розвитку суспільства як цілісної системи через співвідношення основних чинників життєдіяльності людей в історичному просторі та часі [10, с. 17]. Соціальна філософія та теоретична соціологія мають певні спільні інтереси в галузі з’ясування питання, що таке суспільство і як воно змінюється. У цьому контексті соціальна філософія має предметом
Також не зайве зазначити, що з огляду на об’єктивну й суб’єктивну нетотожність соціокультурних, гносеологічних, методологічних дослідницьких стереотипів, по суті, виникає нескінченна множина різних моделей реальності. Тому й тлумачення «методологічного плюралізму» є різним. Врешті, воно залежить від діалектичного взаємозв’язку між поясненням та розумінням. При цьому жодна соціальна наука не може самостійно претендувати на абсолютність охоплення соціально-історичної реальності, а дослідник повинен чітко бачити, де саме проходять евристичні межі адекватності предмету — методів дослідження, які використовуються.
1.1. Становлення предметного поля історичної соціології Визначення місця історичної соціології у системі гуманітарних дисциплін пов’язано з її позиціонуванням насамперед щодо соціальної філософії та філософії історії. Засновник соціології Огюст Конт вважав соціальну статику соціальною філософією, натомість соціальну динаміку — філософією історії. Соціальна філософія розглядає якісну своєрідність суспільств, розвиток його перспектив. Предметна ж сфера соціології визначається залежно від того, чи вивчається вона на рівні конкретних понять теоретичної соціології, чи сходить до абстрактного філософського погляду на соціальну дійсність. У Радянському Союзі такою галуззю була соціологія марксизму, яка розробляла теорію суспільно-економічної формації, закономірності зміни формацій в певних регіонах світу, країнах головним чином шляхом соціальної революції, яка розглядається як наслідок суперечностей між продуктивними силами та виробничими відносинами, котрі стосуються життєвих інтересів класів, штовхаючи їх до політичної боротьби. Предметом філософії історії є історичний вимір буття людини. Августин Блаженний (354–430) у своєму вченні про Град Божий та Земний Град визначав, що в історичному процесі людина створює для самої себе різновид людської природи шляхом повторного творення у власній думці того минулого, спадкоємцем якого вона є [125, с. 302]. Зрештою, без філософії історії не може обійтися жодна серйозна соціальна теорія. Адже проблема виявлення рушійних сил історії вирішується з точки зору сутності людини та буття, співвідношення трансцендентального та феноменального, свободи та рабства. Соціальна філософія вивчає не певні аспекти життя суспільства, чим займаються конкретні соціальні науки (наприклад історія, соціологія, психологія, політологія, культурологія та ін.), а досліджує суспільство як комплексну систему на всезагальному рівні. Тобто, по суті, соціальна
1514
Історична думка ХІХ ст., названого «століттям істориків», незважаючи на окремі виступи проти історизму, наприклад Артура Шопенгауера (1788–1860) та Фрідріха Ніцше (1844–1900), загалом розвивалася під потужним впливом гегелівського панлогізму. Історико-філософське осмислення всесвітньої історії становить безцінну скарбницю концепцій та наукових парадигм, які становлять теоретичну базу історичної соціології. Проте, на відміну від соціальної філософії, соціологія має справу не лише з абстрактними законами та категоріями, а й з конкретними фактами соціальної дійсності. Відомі історіософські концепції: класичні (V–ХІХ ст.), пов’язані з концепціями божественного правління (Августин), історичного кругообігу (Віко), глобального прогресу (Кондорсе), і модерністські (кінець ХІХ — початок ХХ ст.) локальних цивілізацій (М.Данилевський, О.Шпенглер, А.Тойнбі) та абсолютного хаосу [262, с. 43]. На історико-теоретичному рівні, який пов’язаний із філософським знанням, визначається місце історичного знання та пізнання серед інших наук і формується прагматичний рівень дослідження особливостей історичного пізнання як складової спонтанного розвитку історичного знання. Нелінійний характер історичного часу, складність, хаотичність, циклічність історичних процесів стимулюють дослідження інваріантних у часі явищ, змушують цікавитися вічними людськими цінностями та їх конкретною інтерпретацією в різні моменти часу. Спорідненими науковими дисциплінами щодо історичної соціології є історія соціології та соціальна історія. Предмет історії соціології — процес становлення соціології від часу виникнення її як самостійної науки до сьогодення [83, с. 3]. Саме у форматі історії соціології можна прослідкувати визначальні етапи становлення історичної соціології у її теоретичних та прикладних аспектах. Натомість сфера інтересів соціальної історії поширюється на дослідження минулого соціальних процесів та явищ. Досить часто соціальна історія виступає як синонім соціології історії, проте іноді соціальна історія розглядалася як додаток до історії держави. Соціальну історію намагалися визначати як «історію без політики», котра покликана досліджувати побут, поведінку різних прошарків суспільства в певні епохи. У другій половині 30-х років ХХ ст. предметна сфера соціальної історії розширилася за рахунок включення до неї локальної історії, у нашому розумінні — краєзнавства. У 1935 р. в Амстердамі було створено Інститут соціальної історії [86, с. 28]. Під впливом індустріалізації та марксизму розвивалася соціальноекономічна історія, проте відчувалося, що історія має об’єднати зусилля
досліджень сутність соціальних явищ і забезпечує теоретичні засади для історичних досліджень. Історики відповідають на питання «всередині історії», натомість філософи — «про історію»: як ми розпізнаємо історичні факти, чи є історія наукою, чи є історичне знання об’єктивним, яка природа історичних теорій, чи існують історичні закономірності? Загалом, філософія історії до Г.Гегеля розглядала історію в гносеологічному плані як мистецтво, проте виявлення та знаходження певних взаємозв’язків фактів штовхало до визнання об’єктивності історичного пізнання. Георг Гегель (1770–1831) запропонував розглядати історичний процес як синтез протилежних начал матеріальної природи та духу, в його інтерпретації всесвітня історія розглядається як процес усвідомлення людиною своєї свободи через ідеї права, родини, держави [54, с. 36]. Духовне стає результатом своєї власної діяльності. Гносеологія може розглядати історію як мистецтво пізнання, його специфічну форму, де знання добувається не лише логічними методами. Предмет філософії історії — історичне буття людини [303, с. 4]. Вольтер, за словами О. Пушкіна, «вніс світильник філософії у темні архіви історії». Г.Гегель виділяв першопочаткову історію, яка фіксується безпосередньо свідками подій, рефлективну історію, яка зазнала обробки, та філософію історії. По суті, філософія історії здійснює теоретичні узагальнення вищого ступеня, які стосуються теорії історії, а точніше, гносеологічних проблем історичного пізнання. Г. Гегель: «Істина вічна і не має історії». Соціальне як продукт абсолютної ідеї. Переслідуючи свої інтереси, люди роблять значно більше, ніж замислюють, вони реалізують закономірності історії. Ключові теми філософії історії — вивчення онтології історичного процесу, його сенсу та спрямованості, виявлення співвідношення історії та природи, свободи та необхідності, постановка методологічних проблем історії. Зокрема, як предметом раціонального пізнання можуть бути різні феномени, які мають між собою спільне лише те, що вони не сучасні нам? Словом «історія» позначаються будь-які зміни, які відбуваються з часом. К. Маркс та Ф. Енгельс у першій главі «Німецької ідеології» (1845–1846) наголошували, що люди мають історію тому, що вони повинні певним чином виробляти своє життя [169, с. 347]. З одного боку, люди продовжують успадковану діяльність за обставин, які змінилися, а з другого, — змінюють старі умови, оскільки здійснюють нову діяльність. Отже, обставини такою самою мірою творять людей, як люди творять обставини. Врешті, філософія історії покликана досягти певного холістичного рівня історичного знання, наприклад історії світових цивілізацій, аби тлумачити цю історію. Отже, історія може бути досліджена такою, якою вона є.
1716
З часів античності історія сприймалася як розповідь про минуле, відоме. Ф. Ніцше у праці «Про користь та шкоду історії» визначав три основні типи історії: антикварну — пов’язану з вшануванням минулого, монументальну — історію істот, які борються за звільнення та критичну — історію, яка намагається мінімізувати викривлення минулого. Занадто багато історії підриває пластичну силу життя, яке більше не може користуватися минулим як здоровою їжею [395, с. 104]. Цікаві аналогії у цьому зв’язку за часів «після сучасності» виникають із генетично зміненою їжею Франкенштейна. У ширшому сенсі історія — це процес розвитку природи та суспільства, так звана універсальна історія. Водночас це й соціальна наука, яка за допомогою різноманітних історичних джерел досліджує минуле людства у всій його конкретиці та різноманітності. Проте історик ніколи не може мати у своєму розпорядженні всіх фактів, які стосуються предмета його дослідження. Тому, як слушно зазначав російський історик Ю. Поляков, весь розвиток історичної науки відбувався у боротьбі за доказовість історичних аргументів [208, с. 9]. Один із засновників близької до історичної соціології школи «Анналів» Марк Блок слушно наголошував, що історія — наука, яка не просто перебуває в розвитку, вона переживає дитинство, як і всі науки, чиїм предметом є людський дух. Як серйозне аналітичне заняття, історія ще зовсім молода. Головню рисою історії визнається спроможність сприймати соціальне. [26, с. 12]. Намагання пізнати суспільство супроводжували людство на всіх етапах його історії. Адже незнання минулого не лише перешкоджає пізнанню сучасного, а й ставить під загрозу можливість раціонально діяти в сучасному. Соціолог потребує часової перспективи для осмислення предмета свого дослідження [57, с. 626]. Досить часто соціологія визначається як об’єктивне, позитивне знання [366, с. 10]. Отже, історія та соціологія оперують соціальними фактами як чимось таким, що реально здійснилося, або навіть у свідомості. Проте жоден емпіричний факт не може бути сформульованим поза системою певних понять. Польський соціолог П. Штомпка зазначає, що хоча соціологія й не була народжена історією, серед соціологів є інтерес до історії [295, с. 255]. Російський філософ Микола Бердяєв (1874–1948) підкреслював, що «історичне» не лише конкретне, а й індивідуальне, натомість «соціологічне» — абстрактне та загальне. Саме суспільство є символом, а не реальністю. Соціологія не оперує жодним з індивідуальних понять, натомість історія працює лише з ними. Все справді історичне має індивідуальний і конкретний характер [22, с. 13].
із психологією та соціологією й пояснити розвиток людства глибше, ніж інші соціальні дисципліни. Історична соціологія намагається інтегрувати предметні поля досліджень соціальних наук, які стосуються аналізу та синтезу соціального досвіду, накопиченого різними поколіннями, різними соціумами та цивілізаціями. Парадигма соціології історії, на нашу думку, робить історію, наприклад як науку, об’єктом соціологічного дослідження [404, с. 343]. По суті, соціологія за цих умов стає специфічно осмисленою історією. Такий об’єктний підхід більш властивий для попередньої нинішньому етапу циклу інволюційної фази розвитку. Натомість для еволюційного етапу розгортання циклу більш притаманний функціональний підхід, тому доречніше вести мову саме про історичну соціологію. Отже, до визначення предметного поля історичної соціології, як слушно зазначає російська дослідниця А. Черних, слід підходити з позиції М. Вебера, який наголошував, що типологізацію наук мають становити не зв’язки «речей», а мисленні зв’язки «проблем» [313, с. 21]. Самостійну науку визначають специфічний погляд на предмет, методи дослідження та результати вивчення проблем. Взагалі, як це не банально, але нагадаємо, що історія є однією з найдавніших наук. Стародавні греки визначили музу Кліо відповідальною за історію. Розвиток історичної науки дає підстави говорити не лише про кількісне примноження історичних знань, а й про підвищення їхньої якості. Вважається, що перетворення історичних знань у науку було пов’язано з переходом у поясненні явищ суспільного життя від божественних причин до раціоналістичних [126, с. 10]. Наукове осмислення історії ґрунтується на всіх досягненнях гуманітарного знання. Загальні проблеми теорії історії неможливо відділити від загальних проблем теорії соціальної культури [177, с. 164]. Теорія історії формує понятійні містки, які поєднують проблематику досліджень минулого різних соціальних суб’єктів [387, с. 243]. Одним із таких містків, на нашу думку, може бути визначення самого поняття «соціальне», яке традиційно протиставляється природному та біологічному. Зокрема, російський академік Г. Осипов визначає соціальне як сукупність властивостей та особливостей суспільних відносин, інтегровану у спільній діяльності індивідами або групами індивідів в конкретних умовах місця та часу, яка виявляється в їхньому ставленні один до одного, до свого становища в суспільстві, до явищ та процесів у суспільному житті. Соціальне може розглядатися як результат спільної діяльності різних індивідів. Крім того, соціальне як явище або процес виникає навіть тоді, коли поведінка одного індивіда зазнає впливу інших, незалежно від їхньої фізичної присутності [230, с. 480].
1918
яке формують навколишнє середовище та людська свідомість*. Соціальна практика впливає на природу, створюючи (за К. Марксом) «другу природу». Водночас суспільна практика в будь-який конкретний момент часу відображається у соціальній свідомості, в ідеях, переконаннях, віруваннях, надіндивідуально в ідеологіях та певних доктринах. Отже, соціологія — наука, в центрі уваги якої перебуває свідома або несвідома поведінка людини — члена соціальних спільнот відповідно до її соціальної позиції (статусу) та ролей, які вона виконує в соціальній структурі суспільства як власному життєвому середовищі. Тим самим, на думку автора запропонованого визначення, як соціальні виділені і раціональні аспекти поведінки (свідомість, цінності, установки, інтереси), й ірраціональні (соціальний настрій, афекти тощо), а також референтні групи, об’єктивні обставини та зовнішні щодо людини структури. Це дає можливість провести вододіл між поведінкою людини в соціальному житті та поведінкою в економіці, політиці та інших сферах [180, с. 27]. Врешті, відсутність чіткого визначення поняття «соціальне» призводить до появи різних парадигм у рамках соціологічної науки. Соціальні науки коливаються між сцієнтистською позицією, орієнтованою на ідеал природно-наукового знання, та герменевтичною установкою, близькою до літературно-гуманітарного підходу. При цьому російський соціолог Л. Іонін визначає герменевтику як розуміння людиною власної духовної сутності, розуміння цілого через частини, а частин — через ціле. Не лише соціальне пізнання, а й сам суспільний розвиток все більше набуває рис герменевтичного за своєю структурою процесу [94, с. 16]. Спільними питаннями для всіх соціальних наук є проблематика розвитку суспільства, питання виявлення механізмів його функціонування та відтворення, з’ясування напряму розвитку історичного процесу. У системі суспільних наук соціологія найбільше пов’язана з історією. Важливим соціологічним принципом є принцип історизму, адже аби зрозуміти будь-яке сучасне явище, потрібно звернутися до його витоків та аналізу процесів, що його стимулювали. Соціологічне мислення пронизано історичним аналізом, схемами пояснення та інтерпретації історичних подій. Об’єктом і предметом досліджень соціології та історії є суспільство та його закономірності в їх конкретних виявах. Здається, що в ретроспективі розібратися простіше, ніж правильно зрозуміти те, що відбувається тут і зараз.
Отже, соціологія виникла в ХІХ ст. як спроба зрозуміти та інтерпретувати великі зрушення, які відбувалися в країнах західного цивілізаційного ареалу в епоху переходу від традиційного суспільства до сучасного урбаністичного суспільства з демократичним соціальним устроєм. По суті, соціологія стала формою наукової саморефлексії сучасності. Проте визначення предмета соціології досі є дискусійним питанням. Наведемо деякі класичні визначення. На думку Огюста Конта, предмет соціології — це суспільство в його цілісності, основу якої становить загальна злагода. Герберт Спенсер за предмет соціології визначав суспільство як соціальний організм, в якому диференціація поєднується з інтеграцією завдяки природній еволюції його соціальних інститутів. Натомість предмет марксистської соціології становить суспільство як органічна система, яка розвивається в напрямі цілісності через класову боротьбу та революції. Інші визначали предмет соціології через єдність методології. Так, Фердінанд Тьонніс вважав, що предмет соціології утворюють всі види соціальності, спільності та суспільство, в їх основі лежить взаємодія людей. Еміль Дюркгейм визначав предмет соціології через суспільство як об’єктивну сукупність інститутів, що визначають тип солідарності, досліджувати який слід на підставі соціальних фактів, виявлених за допомогою об’єктивних методів. Макс Вебер наголошував, що предмет соціології — цілісна сукупність сенсів соціальних дій, значень соціальних відносин, їх структур для суб’єктів дій. Георг Зіммель вважав предметом соціології чисті форми становлення соціального, які утворюються при взаємодії індивідів у будь-якій сфері суспільства. Питирим Сорокін підкреслював, що предметом соціології є суспільство як реальна сукупність людей, котрі взаємодіють, де статус соціального суб’єкта залежить від його дій. На думку Толкотта Парсонса, предмет соціології становлять системи соціальної дії, специфічні для кожного суспільства, які визначаються за допомогою структурно-функціонального підходу. Навівши всі ці визначення, російський соціолог М. Лапін пропонує таке визначення предмета соціології. Отже, це соціальна діяльність людини, соціальні відносини і процеси, спільності і суспільства як цілісні системи, їх функції і структура. Соціологія досліджує стани та динаміку свого предмета, спираючись на соціальні факти та емпіричні дані, отримані за допомогою соціологічних та інших наукових методів [139, с. 106–119]. П’єр Бурдьє вважав, що соціологія покликана формувати загальні соціальні факти, спроможні допомогти відновити фундаментальну єдність людської практики [230, с.51]. Адже суспільство існує в середовищі,
* Звичайно, крім свідомості суттєвим чином також впливає на суспільство колективне несвідоме (за К.-Г.Юнгом).
2120
у вітчизняній історичній науці здійснив Михайло Грушевський (1866–1934), який 1919 р. очолював Український соціологічний інститут у Відні, де готував свою основну соціологічну працю «Початки громадянства» [259, с. 68]. За радянських часів не було прийнято протиставляти історію та соціологію як науки, що мають єдину теоретичну основу — історичний матеріалізм та діалектику в її гегельянсько-марксистському розумінні. За таких ідеологічних умов історія як наука та історичний матеріалізм як філософський погляд на історію як процес перетворюються на одну науку — соціологію історії, яка існує та функціонує на основі однієї методології, але на різних рівнях пізнання і досліджує різні аспекти одного й того самого об’єкта пізнання. В умовах панування марксистсько-ленінської парадигми історичних досліджень результативно поширював нові підходи до дослідження соціальної історії Михайло Барг (1915–2000), який закликав істориків краще аналізувати соціальні явища та процеси [18, с. 57]. Подібні підходи підштовхували до перегляду погляду на історію як науку лише про минуле. Нині західна соціальна наука, розглядаючи минуле як привід для суджень про сучасне і майбутнє, фактично визнає певну методологічну правоту марксистської соціології історії, але за винятком «моністичного» погляду на історію. У цьому контексті слід пам’ятати про слушне застереження німецького «ревізіоніста» Е. Бернштейна, який наголошував, що науковий соціалізм як вчення про майбутнє, якого ще немає, позбавлений суто наукових доказів і несе в собі риси, властиві ідеалізму [90, с.179–180]. Популяризацію використання істориками прикладних соціологічних методів на прикладі конкретного матеріалу соціально-економічної історії Росії ХІХ ст. займався Б. Миронов [178, с. 78]. Зокрема, він зосередив увагу на питаннях формалізації дослідницьких процедур, використанні соціологічних понять в історичному аналізі, наголошував на можливостях поєднання конкретно-історичного та соціологічного підходів, особливо в процесі виявлення прихованої інформації, яку можна здобути з певного історичного джерела. Історіографічну оцінку можна давати, порівнюючи з попереднім та наступним. У 70-ті рр. ХХ ст. в радянській історичній науці розпочалася досить змістовна фахова дискусія з проблематики нових методологічних підходів до історії [141, с. 78]. При цьому історична соціологія переважно розглядалася як спеціальна історична дисципліна, що дає можливість вивчати насамперед соціальну історію, хронологічно достатньо близьку до сучасності. Водночас історія подій протиставлялася історії соціальних відносин. Започаткування нової соціальної історії традиційно фіксується від часів народження та діяльності французької школи «Анналів». Один з її
Обидві науки відтворюють соціальну дійсність в єдності необхідного й випадкового. Історія найчастіше не претендує на широкі узагальнення. Висновки щодо суті історичних явищ та процесів, як правило, стосуються певного часу та простору. Тобто історія продукує теорії середнього рівня й не має власних методів аналізу соціального як такого. Водночас Г. Плеханов зазначав, що історія стає наукою лише тією мірою, в якій вона може пояснити віддзеркалені нею процеси з точки зору соціології [204, с. 515]. Історія відтворює, осмислює та пояснює соціальний процес post factum, а соціологія — in factum. Німецький соціальний психолог Вільгельм Вундт (1832–1920) зазначав, що соціальний закон можна відрізнити від історичного за критерієм одночасності каузально пов’язаних факторів [49, с. 145]. Оскільки минуле постійно переходить у сучасне, так чи інакше частково присутнє в теперішньому, є його причиною, а нинішнє перманентно стає минулим, жорстке розмежування історії та соціології не є методологічно коректним. Водночас мистецтво відтворення минулого як головна функція «ремесла історика» (за Марком Блоком) не є сферою пріоритетних інтересів соціолога, який більше цікавиться минулим, що «затрималося в сучасному». Отже, соціологічна теорія на концептуальному рівні орієнтує історичні дослідження на всіх етапах вивчення конкретних проблем. Історик у своєму дослідженні певної проблеми намагається встановити певну причинну залежність різних елементів, створених унікальною часово-просторовою кон’юнктурою. Натомість соціолог намагається встановити взаємозв’язок між явищами, який може повторюватися та спостерігатися неодноразово. Особливо чітко ця теза підтверджується дослідженнями з соціальної історії. Нікколо Макіавеллі (1469–1527) в праці «Державець» досить детально розглядав причини соціальних сутичок у місті. На думку Н.Макіавеллі, спонукальними силами історії є голод та бідність, які разом стимулюють працелюбність. Він заперечував прогрес у галузі морального вдосконалення [159, с. 68]. Зазначений напрям історичної науки здійснює вивчення матеріальної складової людської історії. Увага цьому аспекту приділялася не лише за часів популярності матеріалістичного погляду на історію. Акцент на так званій соціально-економічній історії роблять не лише марксисти. Найбільш придатним полем для реалізації прагнень аналізувати соціальну складову буття людини, виявляти раніше невідомі форми та зміст соціальних відносин різних історичних періодів стала історія середньовіччя. У російській медієвістиці ця традиція йде від таких класиків як С. Соловйов, В. Ключевський [43, с. 56]. Спробу «одружити» історію та соціологію
2322
Недостатньо констатувати обман, слід виявити його причини. Міфотворчість властива цілим епохам. Історики іноді надто раціоналізують дії людей. Репортажі про очікувані події часто створюються достроково. Проте і об’єктивна соціологічна інформація може розглядатись як протиріччя в термінах, адже об’єктивними є лише події, натомість інформаційну цінність вони отримують лише з точки зору оглядача. Викривлення сенсу та масштабу події, фрагментація інформації, пряма інформаційні блокада. Джерела, використовувані історією та соціологією збігаються лише частково.  Історик розглядає джерело, яке він отримав з минулого. Він не може його доповнити або змінити. Врешті зібраний матеріал диктує історику подальший хід дослідження [93, с. 18]. Внаслідок цього історик перебуває у більшій залежності від джерел, ніж соціолог. З іншої точки зору, інформаційний потенціал історичного джерела може бути невичерпним, а його пізнавальні можливості залежать від спроможності істориків по-новому їх опитувати, підходити до них з іншої точки зору. Дані історичних джерел не могуть бути емпіричними, тобто їхні результати як правило неможливо перевірити дослідним шляхом. Історичні факти, які реєструються завдяки використанню історичних джерел, не є об’єктом спостереження. В свою чергу суб’єктивна інтерпретація історичних джерел пов’язана не лише з інформаційними особливостями певної епохи, а й з особистими якостями дослідника. В історичних дослідженнях найчастіше відсутні чіткі визначення понять, які використовуються, проте своєрідними є відносини між суб’єктом, знанням та об’єктом дослідження. Зазначимо. що для історика досить часто важливим є результат співвідношення з моделлю не лише всієї сукупності, як це має місце в соціології, а нерідко й кожної одиниці спостереження. Історику важливо вловити індивідуальний сенс, виявити його у типологізації певного феномену. При цьому інтерпретацію даних відповідно до певної концепції можна розглядати як своєрідне конструювання фактів. При цьому слід уникати перебільшення грандіозності нещодавніх подій, порівняно з давніми. Так само слід уникати висновків про незначне значення давніх подій, які в силу недостатку джерел видаються розмитими. Соціолог за своїми програмами досліджень сам може бути творцем масових документів, наприклад, листів опитувань. Соціолог у певному дослідженні може безпосередньо спостерігати соціальний факт, реєструвати його в режимі реального теперішнього часу, може поставити експеримент, аби підтвердити гіпотезу. Більшість соціологів обирають
найвідоміших фундаторів Марк Блок наполегливо працював над вибудовуванням надійних мостів між історією та соціологією. При цьому історична соціологія, а з точки зору історії – соціологія історії, існувала як самоусвідомлена дослідницька орієнтація всередині кожної з «батьківських» дисциплін [66, с. 93]. Відмінність між соціологією та історією полягає в тому, що історична наука вивчає не сьогоднішній день, а минуле суспільства, відображає процес в проблемно-хронологічній послідовності, причому найчастіше іншими засобами, ніж це робить соціологія. Історичне дослідження, як правило, підкреслює соціокультурний контекст подій та «акторів» всередині широких сфер людської культури. Розглядаючи події ранніх етапів писемної історії, історики користуються допомогою археології та культурної антропології. Досліджуючи періоди, щодо яких історичні джерела малочислені, історики висувають гіпотези, які певним чином характеризують доіндустріальні суспільства. Натомість соціологи майже не торкаються цієї проблематики. Історик обирає тему дослідження, виходячи з логіки подій у певному місці і часі. Тобто проблематика історичної науки нібито обмежена культурно та хронологічно, що дає можливість поповнити вторинні джерела першоджерелами та архівними матеріалами. На відміну від пізнання сучасного, дослідження минулого завжди є опосередкованим. Навіть будь-що побачене завжди майже наполовину складається з побаченого іншими. Ще однією проблемою для історика є довіри до власної пам’яті. Проте нагадаємо слова славнозвісного Соломона, який зазначав, що все минає, але ніщо не минає безслідно. Тому сліди минулого доступні свідомому сприйняттю. Але незважаючи на ці роздуми, зазначимо, що місії історії завжди полягатиме в дослідженні процесів, які вже завершилися. Традиційно минуле сприймається як даність, яку вже ніщо не змінить. Проте часто буває так, що навіть важливу подію майже неможливо реконструювати по гарячих слідах. Змінити минуле теж неможливо, але ставлення до минулого так само не прогнозоване, як і майбутнє. Повернутися в минуле так само неможливо, як і уникнути майбутнього. Свідчення, які залишені нащадкам свідомо, але найбільший інтерес становлять саме непрямі, опосередковані джерела. Свідкам не можна вірити лише на слово. Але навіть сумнівні свідчення можна розглядати як своєрідний стимул до пошуку методів віднайдення історичної правди. Історики вчаться виймати із джерел свідчення, які ті не мали наміру віддавати. Більшість документів, підписаних анонімами є сумнівними за змістом. Але як виняток фальшивка може повідомляти правду.
2524
стратегії інтерпретації історії розташовані між тим, що відбувалось насправді, та закріпленими в різноманітних джерелах уявленнями про цю історичну реальність її сучасників [114, с. 9]. Натомість використання історичного методу в соціології досить часто орієнтується на ретроспективне пізнання, тобто поступове заглиблення в минуле у пошуку першопричин соціальних процесів, явищ, тенденцій. Але між історією та соціологією можна вибудувати досить надійні методологічні містки. Початок роботи з погодження термінології та понятійного апарату видається досить складним. Але, користуючись словами Козьми Пруткова, зазначимо, що багато речей нам не зрозумілі не тому, що наші поняття слабкі, а тому, що ці речі не входять в коло наших понять. Змінити це становище можна за допомоги розробки новітніх міждисциплінарних підходів, уточнення методологічних процедур компаративістики. Врешті мова йде про дослідницьку стратегію, запропоновану Р. Ароном. Він сподівався нарешті відмовитись від монокаузальності у процесі інтерпретації історичних феноменів [7, с. 88]. Приступати до вирішення зазначеної проблеми можна, якщо сприймати історію не як виключно «самодостатню» науку, замкнуту на коло лише «внутрішньо цехових» питань. У цьому контексті більш адекватною виглядає позиція Ф.Броделя, який розглядав історію як суму всіх можливих історій, всіх підходів і точок зору — колишніх, сучасних і майбутніх [32, с. 9]. Водночас слід зазначити, що невизначеність самостійного наукового статусу історичної соціології у вітчизняній гуманітарній науці спричиняє досить серйозні непорозуміння. Наприклад, у виданні «Історична наука: термінологічний і понятійний довідник», де репрезентовані терміни споріднених щодо історії наук ми даремно шукатимемо самостійне поняття «історична соціологія». Натомість до цивіліології як до комплексної дисципліни, яка вивчає теорію та порівняльну історію цивілізацій, віднесені такі самостійні наукові дисципліни як історична соціологія, історична політологія, історична демографія, історична екологія, історична культурологія [92, с. 11]. Стара суперечка між філософами схоласти номіналістами та реалістами досі є приводом для ламання списів сучасними вченими. Соціальні науки, на відміну від природничих, які займаються реаліями, котрі самі себе не називають, мають справу з феноменами людського життя. Аби дати назву різним аспектам свого соціального життя, люди не дочікуються, поки вони стануть об’єктом наукового дослідження. Назви змінюються в часі і просторі без будь-якого зв’язку з іманентними змінами самих речей.
такі теми досліджень, які передбачають високий ступінь концептуалізації, а їхні джерела дуже рідко мають архівне походження. Але в будь-якому соціологічному дослідженні важливо прослідкувати генетичну залежність досліджуваних явищ та процесів. Адже заглиблюючись в минуле ми пізнаємо сучасне. Врешті той, хто пише історію, контролює теперішнє [112, с. 65]. Масові відповідності, або невідповідності складаються з багатьох особливих випадків. В цілому випадкові впливи взаємно виключаються. Але якщо розглядати кожний елемент незалежно один від одного, вплив випадковостей вже не можна виключати. Оцінюючи ймовірне та неймовірне історична критика відрізняється від більшості інших наук про соціальну дійсність лише більш тонкими нюансами. У центрі уваги соціолога перебуває вся картина історичного процесу його головна задача осягнення історії людського суспільства у нерозривній єдності всіх часових станів — минулого, сучасного і майбутнього, натомість історика цікавлять конкретні події та процеси, взяті у певних часово-просторових координатах. Історія позиціонується як наука, котра пояснює, а не теоретизує [181, с. 29]. Досі триває дискусія щодо визначення місця історії як чогось «середнього» між мистецтвом та наукою. До мистецтва історію відносить традиції її ототожнення з музою Кліо. Водночас історичне пізнання в ідеалі має бути комплексним, міждисциплінарним, сповідували холістську цілісну цінність. При цьому важливою складовою історичного дослідження стає світоглядна складова, тобто контекст часу, в якому пише свої праці історик. Слід зазначити, що соціологи частіше за істориків користуються порівняльним аналізом, виходять за національні та часові межі у спробах знайти узагальнення. Тому соціальна історія, яка розвивається на теоретичному фундаменті історичної науки, по суті досліджує живий досвід, тоді як історична соціологія, на думку Т. Скочпол, концентрує увагу на аналізі структурних трансформацій [313, с. 44]. Соціологічні дослідження підкреслюють роль та значення теоретичних конструктів, приділяючи особливу увагу математичному вираженню знайдених соціальних закономірностей, тому більшість соціологічних досліджень займається сучасністю, або принаймні періодом індустріалізації, якому властиві більш-менш точні статистичні дані, які дають аргументацію соціологічним висновкам. Отже, історична соціологія покликана, так би мовити, реалізувати шлюб з розрахунку між соціологією та історією. Водночас обидві науки — історія й соціологія — користуються різними методами пізнання. Для історика більш властива діахронія у пізнанні, яке рухається разом із думкою від минулого до сучасного. Епістемологічні
2726
напрямок досліджень, які розуміють соціальну реальність як продукт історичного становлення. В такому разі історична соціологія аналізує соціально обумовлені можливості, які не реалізувались в минулому. Водночас такі наукові розвідки утримуються від будь-яких спроб прогнозів як спекулятивних елементів теорії. По-друге, О. Рамштед виділяє соціологічні дослідження, які генералізують історичні процеси у порівнянні, аби з використанням компаративних підходів отримати уявлення про певні позачасові закономірності [412, с. 17]. Російський соціолог Романовський визначає історичну соціологію як частину загальної соціології, яка забезпечує своїми методами єдність аналізу минулого, сучасного та майбутнього, тобто часовий континуум соціологічного теоретизування та емпіричних досліджень шляхом включення історичного минулого в аналіз досліджуваного соціального об’єкта. Проблемне поле історичної соціології є аналогічним полю соціології [228, с. 119]. Марк Блок слушно зазначав, що в питаннях міждисциплінарних досліджень природничі науки так би мовити розумніші за гуманітаріїв, ніхто не спорить з прав скажімо на фізичну хімію [26, с. 17]. Звичайно, зазначене твердження є алегорією і не свідчить, що гуманітарії не такі розумні, як представники природничих наук. Проблему зв’язку історії та соціології можна розглядати як взаємовигідне співробітництво та інтеграцію без втрати професійного суверенітету. Адже від цього офіційно «незареєстрованого» шлюбу вже народилась спільна дитина — історична соціологія. Доречно казати про своєрідний поділ праці між фаховими істориками та соціологами. Ця тенденція ставатиме все більш помітною по мірі послаблення позицій розповідної «нарративної» історії, та посилення зацікавлення соціологів основними тенденціями розвитку всесвітньої історії. По суті головна мета історичної соціології не описувати соціологічні феномени в позитивістській традиції, а й відслідковувати їхні витоки, передбачати можливі конфігурації та давати рекомендації щодо регуляції соціально-значимих процесів. Тому історична соціологія покликана не протиставляти макро- та мікроісторію і не відривати їх одна від одної. Такий підхід дає можливість не лише описувати події, а й висувати гіпотези, ставити та вирішувати наукові проблеми. У цьому сенсі вона є спорідненою з теорією історію. Під цим поняттям ми розуміємо засноване на міждисциплінарних підходах дослідження та описання причинно-наслідкових зв’язків, які визначають поведінку та поле розвитку великих соціальних груп на тривалих часових проміжках. Не лише ми робимо історію, а й історія творить нас.
Водночас це є свідченням наполегливого пошуку адекватної назви для нового наукового напрямку. Розглянемо низку визначень, які стосуються предметної суті зв’язків між історією та соціологією. Наприклад, «Російська соціологічна енциклопедія» подає термін «соціологія історична», котрий визначає як напрямок сучасної соціології, метою якої є дослідження історичних процесів розвитку суспільств, соціальних систем, інститутів і явищ, а також розробка соціологічних теорій історичного розвитку, соціологічних методів аналізу історичних даних. У сучасній історичній соціології визначаються декілька головних напрямків. Перший. Соціологічні концепції, які розробляються для описання та аналізу історичних даних, виявлення соціальних закономірностей із допомогою соціального аналізу історичного розвитку. Друге. Використання історичних даних для перевірки правильності соціальних концепцій і для побудови модифікованих теорій [230, с. 45]. Подібне визначення знаходимо в першому томі «Історії теоретичної соціології» під редакцією Ю. Давидова, де історична соціологія тлумачиться як використання історичного підходу до аналізу соціальних аспектів людського існування та соціологічного до дослідження історичного процесу [87, с. 114]. Історична соціологія також визначається як «напрямок у сучасній соціології. Його представники досліджують історичний процес розвитку суспільства, соціальних систем, соціальних інститутів і явищ. У рамках цього напрямку розробляються також спеціальні соціологічні теорії історичного розвитку, соціологічні методи дослідження даних історії» [194, с. 91]. На думку російського соціолога А. Черних, історична соціологія є насамперед дослідницьким підходом, який розглядає суспільні процеси в порівнянні, виступаючи ядром теорії соціальних змін [285, с. 12]. Водночас вона зазначає, що історична соціологія, яка визрівала в надрах соціальної історії, до 70-х рр. ХХ ст. тлумачилась занадто широко, як теорія соціальної еволюції та прогресу. Натомість американський словник 1962 р. видання визначає соціологію історичну як аналіз історичних даних з метою отримання соціологічних узагальнень. Історичне дослідження може включати в себе спробу відкрити важливі тенденції розвитку суспільства, або цивілізації, проте воно може бути обмежене аналізом певної проблеми. У цьому випадку зв’язок між історією та соціологією може полягати в спробі перевірки певних гіпотез соціальної поведінки з використанням досвіду минулого [332, с. 45]. Автор статті «історична соціологія» у німецькому «Лексиконі соціології» професор О. Рамштед диференціює по-перше, соціологічний
2928
масштаб міждисциплінарного діалогу та вмотивований вибір партнерських соціальних дисциплін. Зокрема, так звана мікроісторія займається дослідженням історії якогось міста, села, незвичними біографіями людей з народу. Розгортаються дослідження в парадигмі історії повсякденності [159, с. 220]. Найбільш плідним полем взаємодії соціології та історії виявляється повсякденність. Російський соціолог Л. Іонін визначає повсякденність історичною, оскільки вона являє собою певний тип культури. При цьому історичність розуміється як співвідношення з минулим та майбутнім. Саме це уявляється одним із обов’язкових вимірів повсякденного життя [94, с. 99]. Засновник феноменологічної соціології Альфред Шюц визначив основні елементи-ознаки повсякденності. По-перше, це трудова діяльність, по-друге, специфічна впевненість у існуванні світу, по-третє, напружене ставлення до життя, по-четверте, специфіка особистісної визначеності дій індивіду, по-п’яте, особлива форма соціальності. З точки зору свого онтологічного статусу на початкових етапах людської історії світ повсякденності розглядається як один із можливих світів [94, с. 104–105]. Л. Іонін розглядає під повсякденністю щось звичне, рутинне, собі тотожне в різні моменти часу. На початку епохи історії повсякденності як такої не існувало. Повсякденність — це продукт тривалого історичного розвитку [94, с. 119]. Водночас зазначимо, що існує і альтернативна точка зору на те, як ідеологія модерну веде боротьбу з минулим як якісно іншим. По-перше, це його дискредитація як темних віків, або його модернізація, тобто проекція на минуле сучасних модних уявлень та стандартів. Зокрема, російський філософ А. Панарін розглядає нову історію як спробу поєднати методи сучасного макроекономічного, соціологічного, демографічного аналізу, застосувавши його до самих найвіддаленіших епох. Представники цієї школи у всіх часах та у всіх народів зустрічають «людину економічну», завдяки чому уникають зустрічі із якісно іншими менталітетом та цінностями [196, с. 23]. Наприкінці роздумів із приводу визначень предметного та категоріального поля історичної соціології, зазначимо, що ні кожна ідея, яка безумовно відповідає реально існуючому феномену, може бути перетворена в наукове поняття на даному етапі розвитку соціальних наук. Ще Френсіс Бекон, зазначивши, що знання — це сила, наголошував, що на шляху до здобуття знань доводиться долати багато помилок, зокрема, ідолів натовпу, площі, мовні стереотипи. Слід також пам’ятати про об’єктивний  полісемантизм соціальних та історичних понять.
Врешті ми самі обираємо історію, яку розповідаємо. У цьому контексті нова парадигма історії має орієнтуватись на прогностичну історії, а не на лише суто описову історію. Адже навіть одна подія може мати багато інтерпретацій. Тому і історичних дослідженнях не може бути автаркії, ізольованості різних спеціалістів, адже лише при взаємодопомозі можливо адекватно досліджувати всесвітню історію. П. Штомпка розглядає появу в другій половині ХХ ст. історичної соціології як критичну реакцію на традиційне надто специфічне використання історії, властиве засновникам соціології [295, с. 255]. Вони шукали в історії насамперед можливості для пояснення переходу від традиційного суспільства до сучасного. Він також виділив шість онтологічних положень, які на думку П. Штомпки становлять основу історичної соціології. По-перше, соціальна реальність визначається не як статична даність, а як динамічний процес. Вона складається з подій, а не об’єктів. При цьому час розглядається як фактор, котрий внутрішньо властивий соціальному життю. В різних фазах соціального процесу діють різні механізми подій. По-друге, соціальні зміни є синтезом багатьох процесів з різними векторами. По-третє, суспільство, яке перебуває в стані змін не розглядається як сутність, об’єкт або система, а є мережею відносин, просякнуту напругою та гармонією, конфліктом та солідарністю. По-четверте, послідовність подій у межах кожного соціального процесу має кумулятивний характер. У кожний історичний момент відкривається певний набір можливостей, реалізація яких значною мірою обмежена попереднім розвитком процесу. По-п’яте, соціальний процес є конструктивним, створеним внаслідок дій людей. Нарешті, по-шосте, люди конструюють суспільство лише в даних успадкованих від минулого умовах. Наступні структури формуються завдяки попереднім діям [295, с. 266-267]. З метою вирішення цих завдань у 1975 р. у німецькому місті Фрайбург було відкрито Інститут історичної антропології, покликаний досліджувати людину в її цілісності та у історії повсякденності. Звернення до повсякденності веде до дослідження ментальності, тобто того, що менш за все змінюється в короткотерміновому історичному розвитку. Натомість увага фокусується на виняткових випадках, малих соціальних групах, а інтерпретація соціальних дій у певному суспільстві здійснюється із застосуванням термінів, категорій та норм цього суспільства [227, с. 96]. У 1984 р. відомий соціолог, який працює в парадигмі історичної соціології, Теда Скочпол зазначала, що потік історичної соціології перетворився на бурхливу річку з багатьма коловоротами, які поширюються на всі складові соціологічного знання. (295, с. 277) Тому мова має йти про
3130
соціології. Проте ще тривалий час соціальні знання були невіддільні від філософії. Жан-Антуан Кондорсе (1743–1794) з 1785 р. був секретарем Французької академії наук. В «Ескізі історичної картини прогресу людського розуму» він розвинув думку Йогана Гердера (1744–1803) про людство як постійну систему живих сил і констатував наявність зв’язку між цілями народів та обставинами їхнього існування. Кондорсе виділяє як важливий етап становлення писемності, яка «стає мистецтвом символізувати умовними знаками кожну ідею, кожне слово і відповідно кожну зміну слів та ідей». Він також наголошував, що нерівність станів та нерівність освіти — головні причини всіх соціальних потрясінь. Цікаво, що з точки зору меж просвітницької епохи його слова можна вважати прогнозом глобалізації, коли «просвітництво досягне певної межі у значної кількості націй, торговельні відносини охоплять всю земну кулю» [303, с. 43]. Джанбатіста Віко (1668–1744) з 1734 р. був придворним історіографом. У праці «Основи нової науки про спільну природу націй» він зазначав, що ідеї, які виникають у народів, котрі навіть не знають про існування одне одного, повинні мати спільну основу істини [303, с. 35]. Віко через ідею циклічності шукав закономірності в історії людства. Основи Вічної ідеальної історії, відповідно до якої здійснюють свій рух у часі всі нації, полягають у їх зародженні, розвитку, занепаді, кінці. Іммануїл Кант (1742–1804) у праці «Ідея загальної історії у всесвітньогромадянському плані» (1784) прогнозував виникнення глобальної правової держави. Він також наголошував, що сенс та направленість історії визначається зростанням індивідуальної свободи у поєднанні з розвитком моралі, яка обмежує свободу особистості, якщо вона заважає свободі інших [105, с. 61]. Отже, розвиток історичних аспектів у соціальних дослідженнях спостерігався ще до формального виникнення соціології як самостійної науки. Наприклад, Шарль де Монтеск’є (1689–1755) одним із перших свідомо застосував історичний підхід до аналізу соціальних проблем. На прикладі Стародавнього Риму він спробував обґрунтувати соціально-психологічну детермінацію історичного процесу. Джерелом могутності римлян Ш. Монтеск’є вважав властиву їм громадську доброчинність, яка спонукала ставити над усе інтереси батьківщини. Ця соціально-психологічна риса є органічною в контексті політичної свободи, притаманної республіканській формі управління суспільством. Падіння республіки і встановлення деспотичного правління, що було зумовлено невпинною експансією римлян, значними військовими витратами, призвело до послаблення громадської доброчинності, внаслідок чого римляни виявилися нездатними протистояти варварам.
1.2. Історичні та соціологічні погляди за доби класичної соціальної думки Отже, проаналізувавши ключові етапи розвитку ідей історичної соціології як інтелектуальної традиції, що постійно трансформувалася, з’ясуємо, чому це відбувалося саме так. Методологічним кредо класики є послідовне висвітлення за суб’єктивним — об’єктивного, за примхами різних воль — об’єктивних закономірностей та тенденцій [197, с. 11]. Спробуємо показати міждисциплінарність на рівні висвітлення інтелектуальної традиції, яка працює на теоретичне та концептуальне забезпечення сучасної історичної соціології. В центрі творчості Аристотеля (384–322 рр. до н. е.), Платона та інших грецьких філософів була увага до проблем суспільства. Проте суть соціальної парадигми сформулювало християнство. Августин Блаженний вперше подивився на історію людства як на єдиний, закономірний та об’єктивний процес, який є частиною розвитку світу загалом. Період європейського Відродження (ХІV–ХVІ ст.) ознаменувався поступовим переходом від теоцентричного до антропоцентричного бачення світу. У ХVІ ст. Ж. Боден підкреслював, що історія служить політиці. Він наголошував, що не ідеали визначають зміст історичного прогресу, а історія людських винаходів [29, с. 99]. До кінця ХVІІІ ст. історична наука (зокрема, в Німеччині представники Геттінгенської школи Г. Ахенвалл, І. Гаттерер, А. Шлойєр) робила спроби створити версію універсальної історії, пов’язуючи «нарратив» розповідей про події з описом соціальних умов, зокрема з інформацією про зростання кількості населення, становища торгівлі та ремесел, правового устрою та політичної системи. Натомість до середини ХVІІ ст. у Росії не було концепції держави» або «суспільства». Поняття «держава» означало особу царя. Суспільство сприймалося не єдиним цілим, а роздробленим на окремі соціальні прошарки. На Заході під впливом феодальних порядків та римського права ці поняття були добре розроблені ще з XIII ст., і навіть найбільш авторитарні королі про них не забували. За Петра І в Росії вперше відчули взаємозв’язок між суспільним та особистим благом. Класична доба Просвітництва стала епохою своєрідного «зачаття» історичної соціології як самостійного напряму соціального знання. Британський соціальний філософ Томас Гоббс (1588–1679) визначав природним принципом соціального буття «війну всіх проти всіх» [85, с. 318]. Натомість Жан-Жак Руссо (1712–1778) як першоджерело висунув концепцію суспільного договору, який покладено в основу соціального порядку. Подальший розвиток цієї ідеї пов’язаний зі становленням
3332
теоретичної історичної соціології є дослідження методологічних аспектів теорії історії у їх взаємодії із соціальними процедурами верифікації. При чому ця тенденція спостерігається з часу виникнення соціології як самостійної науки до сьогодення. Криза позитивізму спонукала до появи переконань у неможливості пізнання минулого. Адже історик суб’єктивно творить факти минулого, виходячи з власних ідей та уявлень свого часу. Отже, історичне пізнання керується певною ціннісною системою, але в ідеалі воно не повинно виносити оціночних суджень. Проте, як це переконливо довів М. Вебер, подібне утримання від стереотипних оцінок є надзвичайно складною справою і для історика, і для соціолога. Російський соціолог А. Черних справедливо зазначає, що наукові інтереси соціології спочатку не обмежувалися лише сучасністю, вони включали в себе дослідження історії та розвитку суспільства і на відміну від історичної науки, скажімо, ХІХ ст. претендували на розробку теорій суспільного розвитку [313, с. 14]. Натомість історія впродовж ХІХ ст. все більше концентрувала свою увагу на подіях. Все активніше стали вивчати державну історію з точки зору політичних та економічних аспектів. Політична заангажованість істориків, специфічність їхніх джерел, а з іншого боку, — орієнтація соціологів на теоретичні узагальнення не сприяли порозумінню між істориками та соціологами. Історична соціологія оформилася у другій половині ХХ ст., але передумови її виділення як самостійної соціальної дисципліни складалися з ХVІІІ ст. Тоді філософія історії намагалася досліджувати закономірності соціального розвитку на конкретному історичному матеріалі (Віко, Монтеск’є, Вольтер, Кондорсе, Гердер). Р. Арон слушно зазначав, що всі великі соціологічні системи зобов’язані одна одній у тому, що стосується поняття людини та історії [295, с. 386]. У ХІХ ст. пануючим був позитивізм, який розповідав про великі події, великих людей. Пріоритет мала політична історія. Водночас були спроби створення глобальних теорій всього історичного процесу та розширення історичного обрію, включення до сфери досліджень історичної науки нових проблем. Проте нерозв’язаність проблеми смислу історії ставила під сумнів цілісність та цінність історії людства взагалі. Здавалося, що історик творить суб’єктивно, конструює факти минулого, виходячи з власних ідей та уявлень свого часу. Франсуа Гізо (1787–1874), французький історик та політичний діяч, розвивав нові напрями дослідження насамперед французької політичної історії. Він висловив ідею історичної долі як низки подій, детермінованих
Логічним розвитком концепції соціально-психологічної детермінації історичного процесу стало й обґрунтування впливу географічного середовища на характер суспільства, поведінку, діяльність його членів. Французький модерний мислитель Р. Арон визначав метод мислення Ш.Монтеск’є як аналітичну соціологію. Його ключовим завданням був аналіз форми суспільства в його різноманітності та пошук рівноваги внутрішніх сил суспільства, аби забезпечити гарантії свободи та поміркованості. Він встановлював численні зв’язки між різними факторами без спроби філософського узагальнення, без претензій на виявлення витоків кожного суспільства. Причому Ш. Монтеск’є, на відміну від О. Конта, не вірив у соціальний прогрес [25, с. 85]. Анрі де Сен-Сімон (1760–1825), відомий як соціальний мислительутопіст, суттєво вплинув на соціологічні уявлення свого секретаря О. Конта. О.Конт фактично систематизував ідеї свого вчителя, особливо в питанні типологізації індустріального суспільства, яке на початку ХІХ ст. прискореним темпом змінювало традиційне аграрне суспільство. У 1822 р. А. Сен-Сімон запропонував своєму учню О. Конту розробити «План наукових робіт, потрібних для реорганізації суспільства». Однією з найбільш продуктивних ідей стала спроба проведення історичного порівняння різних соціальних станів, у яких перебувало людство. На думку А.СенСімона, для діяльності суспільству потрібна мета [228, с. 15] Зазначимо, що засновники соціології — О. Конт, Е. Дюркгейм, М. Вебер, К. Маркс, — яких Р. Арон назвав класиками соціології першого і другого покоління, будували свої концепції на засадах історичного мислення [380, с. 7]. Проте це дає нам досить слабко аргументовані підстави інтерпретувати їхні погляди винятково з точки зору історичної соціології. Як правило, ці мислителі ставили соціологічні питання з приводу історії, оскільки всі вони розуміли, що без історичного горизонту неможливе правильне бачення сучасних проблем. Однак після 1945 р. соціологія практично втратила історичне бачення. Цьому сприяла епоха соціально-культурних катаклізмів. Наприклад, Р. Арон, перебуваючи в 1932 р. на стажуванні в Німеччині часів кризи Веймарської республіки, зазначав, як мало придатний теоретичний інструментарій тодішньої французької соціології для розуміння природи та сенсу таких явищ, як факельні марші нацистів. Адекватне розуміння місця певної науки у мережі споріднених наукових дисциплін не можливо сформувати без знання історії її розвитку. Отже, звернемося до історії основних ідей історичної соціології. Найміцніше історична соціологія у своїй іпостасі теорії соціального розвитку пов’язана з історією теоретичної соціології. Предметом
3534
що було насправді. Також критикував В.Віндельбанда за визнання законів природи та образів історії. Г.Ріккерт вважав, що природні науки та історичні методи пізнання відрізняються один від одного. Якщо в першому випадку завдання полягає у встановленні певних закономірностей, то історичне пізнання має досліджувати індивідуальне та неповторне. Він пропонував конструювати предмет історії через його співвідношення з соціальними цінностями, адже історія відображає не все індивідуальне, а лише «важливе», «цікаве», «суттєве». Водночас внаслідок цього втрачається об’єктивна історична істина. Історія набуває безкінечну кількість сенсів, кожний з яких, принаймні гіпотетично, може бути не менш істинним, ніж будь-який смисл. Тому спроба моністичного підходу до історії, тобто її підпорядкування лише якимось одним закономірностям, нівелює всі інші необхідності [223, с. 93]. Врешті, Г.Ріккерта ми можемо вважати діячем, який зробив непересічний внесок у розвиток історичної соціології, адже він був вчителем філософії М. Вебера, у свідомість якого заклав пошук відповіді на питання, як у реальному процесі історичного пізнання співвідносяться принцип віднесення до цінності та принцип свободи від оціночних суджень. Його учень розробив власну теорію історичної соціології, яка намагалася бути вільною від оцінок та тлумачення цінностей [332, с. 67]. Англійський історик і філософ Робін Джордж Коллінгвуд (1889–1943) визначав історію як різновид пошуку. Оскільки наука — це пошук, відповідно історія є наукою. Водночас поняття, які використовують історики, найчастіше не мають універсального визнання. Коллінгвуд пропонував метод перегравання історичної ситуації, яка досліджується у свідомості історика. Історія розглядалася ним як знання про минуле в теперішньому часі, самопізнання істориком свого власного духу — як повторне переживання минулого досвіду. Критичне осмислення всесвітньої історії він спрямовував на відкриття загальних законів, що впливають на перебіг подій, цикл змін законів, які функціонують на певних етапах [125, с. 56]. Р.Колінгвуд вважав, що позитивісти марно намагалися зробити з історії емпіричну науку на кшталт метеорології [125, с.54]. Натомість, за його переконанням, цінність історії полягає в тому, що вона показує нам, що людина зробила, вчить нас, що таке людина. Говорячи про приховані мотиви людської поведінки, Р.Коллінгвуд зазначав, що визначення того, що все, що трапляється в історії, не обов’язково трапляється через чиєсь свідоме бажання, є необхідною передумовою розуміння будь-якого історичного процесу [125, с. 104]. На відміну від природного процесу, який є процесом подій, історичний процес є процесом думок. Для Р. Коллінгвуда вся історія є лише історією думок.
внутрішньою логікою, за його твердженням, історія підпорядковується логіці ймовірного. У дослідженні політичної історії Франції Ф. Гізо зробив перші кроки від історії суто описової до історії концептуальної. Німецький філософ Вільгельм Дільтей (1833–1911), якого вважають «Кантом історичного пізнання», протиставляв гуманітарні науки — науки про дух — природничим. Прихильник антираціонального емпіризму, він протиставляв об’єкт та суб’єкт у процесі соціального пізнання. Школа історії духу пропонувала враховувати досвід внутрішнього переживання людини. Те, що переживають люди, — завжди емоційно визначене, його неможливо пояснити, а треба розуміти. Відповідно розуміння, за В.Дільтеєм, — це перетворення переживання іншого у власне. Він твердив, що історичні науки про дух не можуть співпрацювати з природничими науками [74, с. 201], і сповідував пізнання історії лише через індивідуальне тлумачення. Неможливо пізнати мету та сенс історії як цілого. З іншого боку, Шелер наголошував, що для справді історичного пізнання більш важливими є соціологічні категорії [266, с. 472]. Німецький філософ кантіанець Вільгельм Віндельбанд (1848–1915) ввів до історичного процесу метафізичне мислення. Взагалі, «критична філософія історії» В. Віндельбанда, В. Дільтея, Г. Ріккерта стала відповіддю на позитивізм та марксизм. Людина як розумна сутність дана не психологічно, а задана історично. Лише як історична сутність людина в рамках цілого роду бере участь у діалозі зі світовим розумом. Слідом за І. Кантом він вважав, що історія належить до сфери етичного, тому вона не може претендувати на об’єктивність. Отже, В. Віндельбанд розглядав феноменальне як певний абсолют дійсності, а історію — як джерело знань про культурні цінності. Пізній етап творчості В. Віндельбанда пов’язаний із спробами теоретико-методологічного синтезу та спроб переходу від неокантіанства до неогегельянства [88, с. 444]. Замість того, аби розбирати світ по літерах, філософія має синтетично конструювати його. Леопольд фон Ранке (1795–1886), німецький історик-позитивіст, професор Берлінського університету, наголошував на важливості критичного аналізу історичних джерел. Істина завжди конкретна. Ранке трактував історію як результат діяльності народних сил, що ставило питання про дослідження масових соціальних процесів та проблем. Генріх Ріккерт (1863–1936), німецький філософ, розглядав історію як особливе знання. Він наголошував на мнимості історичних законів, проте визнавав вічні моральні закони. Г.Ріккерт наголошував на неможливості пізнати вищий сенс історії. Його позиція полягала в критиці об’єктивізму Л. Ранке, який наголошував, що історик має намагатися показати те,
3736
яких він не довідався б, досліджуючи живе тіло, але він не дізнається того, про що може розповісти лише живий організм [26, с. 46]. М.Блок намагався захистити історію від тих, хто забув її, не бажає або не може скористатися її уроками. Кроком у вірному напрямі він вважав відхід від ідеологеми презентизму, тобто жорсткої детермінації уявлень про минуле, виходячи з сучасних уявлень про нього. Натомість історик має вчитися мислити проблемами. Перед тим, як їх вирішувати, важливо правильно сформулювати суть. Чим більше проблеми пануватимуть над фактом, тим більше наші дослідження наблизяться до того, що є в соціальних науках справжнім завданням історії. [68, с. 220]. У книзі «Королі-чудотворці» на підставі поширеної в часи середньовіччя віри в спроможність французьких та англійських королів зціляти золотушних хворих М. Блок дослідив політичну психологію мас, роль колективних уявлень у політичному житті та формування цих уявлень в надрах соціальних груп [27, с. 32]. Він бачив людське суспільство не у вигляді соціологічної абстракції, а як систему зв’язків, відносин між людьми. Історія в цьому сенсі покликана досліджувати людину в єдності всіх її соціальних проявів, тому немає провалля між історією та соціологією. Отже, на нашу думку, історична соціологія інтегрує «прикордонні» сфери інтересів різних соціальних наук, при цьому лишаючи «суверенними» формальні предметні поля цих диференційованих наукових дисциплін. Історичний метод у соціології стає інтегральним для різних галузевих соціологій. Звичайно, кожна наука, яка претендує на суверенний статус, намагається знайти власне глибоке коріння. Розглядаючи становлення історичної соціології, слід звернути увагу на досить широке коло соціальних мислителів, творчість яких створила потужне силове інтелектуальне поле, яке тою чи іншою мірою будить думку та живить подальші дослідження. На цьому етапі О. Конт, на відміну від свого вчителя, який розглядав науку про суспільство як частину фізіології, тобто загальної науки про організми, виділив науку про соціальні організми під назвою соціальна фізика і підніс її на вершину в ієрархії наук. Раніше за О. Конта, у 1835 р., засновник модерної статистики А. Кетле (1796–1874) застосував термін «соціальна фізика» до соціальної статистики. Зокрема, він вперше ввів до наукового обігу поняття «моральна статистика», «середньостатичний показник» та інші. У 1839 р. О. Конт ввів поняття «соціальна філософія». О. Конт не поділяв соціалістичні утопічні погляди свого патрона А. Сен-Сімона. Огюст Конт (1798–1857) свою основну працю «Курс позитивної філософії» видавав упродовж 1830–1857 рр. Зокрема, він наголошував,
Минуле у природному процесі — це мертве минуле, замінене чимось іншим. Історичне минуле живе в теперішньому. Завдання історика — показати, як саме настало сьогодення. Він не може претендувати на визначення того, як настане майбутнє. Теперішній час є завжди довершеним у тому розумінні, що йому завжди вдається бути тим, чим він намагається бути. На даний момент історичний процес виконав те, що хотів зробити, ми неспроможні сказати, що саме він збирається робити далі [125, с.170]. Ознакою неісторичного мислення Р.Коллінгвуд вважав претензії на пророкування майбутнього на наукових засадах, і в цьому питанні його позиція збігається з думкою К.Поппера. Врешті, історія сприймається як повторне програвання колишньої думки в голові історика. Тому історичне знання розглядається як знання про те, що дух робив у минулому, і водночас це повторне здійснення того діяння, увічнення минулих актів у теперішньому. Прогрес, на думку Р. Коллінгвуда, є не заміною поганого добрим, а заміною доброго ще кращим. Однак при цьому, мабуть, не слід забувати, що краще — ворог доброго. Італійський історик і філософ Бенедетто Кроче (1866–1952), на відміну від Г. Гегеля, який вбачав повноту історії лише в її кінці, наголошував на повноті сенсу історії в кожен момент. Він повторював, що будь-яка історія є сучасною, але водночас її не слід зводити лише до історії самосвідомості [90, с. 9]. Факт є історичним в тій мірі, в якій ми про нього відповідним чином думаємо. Тому поза мисленням абсурдно визначати, які факти є історичними, а які ні. Так, в історичній хроніці відсутній акт розуміння, але у виборі подій, які фіксуються, присутній акт волі. Проти традиційного позитивізму та ірраціонального суб’єктивізму виступила «школа Анналів». Її новація полягала у визначенні нової концепції творчості самого історика, якого тепер закликали мислити проблемами. Історик не може вийти за межі системи цінностей власної культури, тому будь-яка історична концепція апріорі є релятивною. І хоча історик керується певною ціннісною системою, він має уникати оціночних суджень [90, с.19]. У 50-х рр. ХХ ст. розвивалася нова історична наука, яка приділяла увагу історії структур, а не лише історії подій. Соціальна історія, що досліджувала великі народні маси, натомість втрачала увагу до конкретної людини. Це було тим більш симптоматично, що людські факти є найскладнішим об’єктом наукового пізнання. Марк Блок (1886–1944), який разом із Люсьєном Февром (1878–1956) у 1929 р. почав видавати журнал «Аннали економічної і соціальної історії», дуже наочно писав, що розкриття трупа відкриє біологу чимало таємниць,
3938
Однією з рушійних сил історії вважалася невпорядкованість мислення на кожному окремо історичному етапі. Зрештою, історія суспільства визначається історією людського розуму. О.Конт наголошував: аби зрозуміти сучасну епоху, слід повернутися до ширшого історичного контексту та розглядати її як фазу на тривалому шляху людської історії. Без цього історичного методу неможливо дати адекватне пояснення, передбачити та дати практичні рекомендації стосовно будь-якого сучасного феномена, якщо не реконструювати всю його попередню історію. Людство протягом усієї своєї історії послідовно проходить три головні стадії: теологічну, метафізичну та позитивістську. Хоча послідовні стадії розвитку розуму людського суспільства розглядалися як універсальні, їхні риси більше нагадували західноєвропейську цивілізацію. Наприклад, на думку О. Конта, середньовічне суспільство скріплювалося трансцендентальною вірою, яка інтерпретувалася католицькою церквою. Натомість у суспільстві науковому та інтелектуальному вчені замінюють жерців, а промисловці мають пріоритетне місце порівняно з військовими. О. Конт розглядав соціологію як позитивну науку про суспільство, а головним завданням історії він вважав навчання позитивізму всього людства. Панування історичної точк и зору він вважав найважливішою ознакою позитивізму та його головним підсумком. О. Конт одним із перших став порівнювати суспільство з людським організмом. Водночас цілісність соціального організму визнавалася ним більшою, ніж сума його складових частин [380, с. 11]. Важливим внеском О.Конта в теорію соціального розвитку стали його ідеї про соціальну статику та динаміку. Статичний стан характеризується суспільним консенсусом, який підтримується кожним елементом соціальної структури. Соціальна динаміка розглядалася як послідовна зміна станів, які проходить суспільство у становленні розуму та порядку. О. Конт виділяв наступні особливості нового індустріального соціального порядку: концентрація робочої сили в містах, установка на отримання прибутку, використання у виробництві досягнень науки та техніки, антагонізм між господарями та найманими працівниками, посилення соціальної нерівності, формування економічної системи, заснованої на ринковій системі та вільній конкуренції [409, с. 38]. Наприкінці ХІХ — на початку ХХ ст. методологічна криза позитивізму та механістичного детермінізму, подальша диференціація та спеціалізація соціальних наук стимулювали серйозну критику запропонованого О. Контом порівняльно-історичного методу як некритичного збирання фактів для підтвердження апріорної схеми. На відміну від Ш.Монтеск’є,
що основним об’єктом соціології має стати історія людського роду, і виділив три стадії розвитку людства: теологічна, тобто найвища в духовному сенсі (фетишизм, політеїзм, монотеїзм), яка за його уявлення тривала до 1300 р., метафізична (абстрактна) стадія — 1300–1800 рр., та позитивна стадія панування науки, яка намагається «стверджувати те, що є» [87, с. 71]. При цьому соціологія розглядалася як найбільш конкретна наукова дисципліна. Справжнім предметом соціології О.Конт визначав майбутнє суспільство, яке охоплюватиме все людство, саме це є метою прогресу як «безперервного розвитку». Єдиний сенс історії він вбачав у прогресі людського розуму. Розум людини проходить три послідовні стадії: теологічну, метафізичну, позитивну. Мить історичного розвитку є зрозумілою, якщо розглядати розвиток у цілому. Позицію О. Конта щодо «закону трьох стадій» критикував Володимир Соловйов (1853–1900), який наголошував, що в історії суспільства релігійні погляди співіснують поряд з науковими, крім того, у первісному суспільстві справедливість є природним началом. В умовах краху старого феодального режиму та народження в революційних муках нового буржуазного режиму, як слушно зазначає російський соціолог М. Лапін, він намагався дати громадянам всіх передових країн нову філософію. На відміну від старих теологічнометафізичних концепцій, він розробляв систему позитивного знання фактів та законів, які підлягають науковому пізнанню. На думку О. Конта, науки утворюють певну ієрархію, яка визначається ступенем простоти та загальності. Зазначена ієрархія починається математикою та завершується соціологією, причому кожна з наук користується елементарними фактами попередніх. Об’єктом соціології він визнавав історію людства. Основну увагу позитивна соціологія зосереджує на використанні соціальних методів інших наук. Основним науковим методом позитивної соціології, який запропонував О. Конт, є історичне порівняння різних послідовних стадій розвитку людства. Хоча цей історичний аналіз стосується переважно сфери динамічної соціології, він має значення для всієї науки. Історичний метод спостереження виокремлює соціологію як науку, яка забезпечує перехід від одиничного до цілого [87, с.30]. Позитивістська соціологія мала об’єднати всі галузі знань про суспільство та працювати із загальними висновками окремих наук. Позитивізм через систему доказів врешті має привести до універсальних законів. К. Поппер наголошував, що ключовою ідеєю О. Конта у розумінні історичного процесу було сприйняття ідеї спадковості дії соціальних факторів. Загалом, на його думку інтерпретація історичного розвитку О. Контом близька до холістської традиції описання станів суспільства через подібність до вікових станів організму.
4140
Провідними темами досліджень став розподіл праці, солідарність і мораль. Спільна віра та ідеали — один тип солідарності, інший — так звана механічна солідарність. Суспільство — це солідарність. Колективна свідомість налаштована на солідарність [78, с.8]. Е. Дюркгейм пропонував розглядати суспільство як поза- та надіндивідуальну реальність, яка має щодо індивідів примусову силу, незалежну від них. Наперед зазначимо, що в нашому концепті такий стан є властивим для інволюційного періоду розгортання циклу. Суспільство розглядається як певне цілісне людське утворення. Соціальна поведінка має пояснюватися екзогенними впливами. Тому висхідними мотивами дослідницького процесу мають бути саме соціальні явища, а не ідеї щодо них [316, с.6]. Відмінною рисою соціального факти є його імперативний вплив на індивіда. Соціальні феномени повинні пояснюватися в соціальних категоріях. Соціальні зміни розглядаються як єдиний процес. З одного боку, існують висхідні стадії, кожна наступна з яких більш прогресивна за попередню. Домінантною тенденцією історичного процесу стає диференціація. Проте соціальний порядок врешті залежить від встановлення балансу між диференціацією та інтеграцією, тому соціальні феномени можна пояснити лише через урахування динаміки соціальних відносин. У докторській дисертації Е. Дюркгейма  «Про розподіл суспільної праці» (1893) ще відчувався вплив ідей О. Конта. Проте Е. Дюркгейм наголошував, що розподіл праці послаблював роль релігії як основи соціального зв’язку. Навіть «прості» суспільства мають соціальну структуру, яка спирається не лише на родинні, статеві, вікові відмінності, а й на критерії соціальної диференціації за ознаками розподілу праці [78, с. 45]. Водночас Е.Дюркгейм просунувся далі у розумінні закономірностей функціонування суспільства. Розподіл праці, на його думку, визначає структуру всього суспільства, а технічні та економічні аспекти є лише його проявами. Розподіл праці є результатом боротьби за існування та її розв’язкою. Важливим внеском Е. Дюркгейма до соціальної теорії є його опис механічної та органічної солідарності. У суспільствах з механічною солідарністю найбільша частина суспільного життя керується соціальними імперативами та заборонами, які визначаються колективною свідомістю. В умовах механічної солідарності індивіди є взаємозамінними. Чим ближче до найвищих соціальних типів, тим більш розвинутим є розподіл праці. По мірі того, як людство просувається в соціальній еволюції, механічна солідарність все більше послаблюється. Саме розподіл праці утримує єдність соціальних агрегатів вищих типів. Солідарність він
О. Конт був прихильником ідеї єдності всесвітньої історії, внаслідок абсолютизації якої навіть досить проблемно сприймав ідею різноманітності історичних процесів різних суспільств. Знати, аби передбачати; передбачати, аби могти. Для теорії розвитку важливими є поняття, введені О. Контом «соціальна статика» та «соціальна динаміка» Ідея О. Конта щодо «Західної республіки», по суті, була прогнозом майбутнього об’єднання Європи, свідками якого ми є сьогодні. Зокрема, він вважав, що історія веде до диференціації суспільних функцій і водночас до зростання уніфікації суспільств [6, с.121]. Герберт Спенсер (1820–1903), англійський філософ, соціологпозитивіст, сприяв подальшому розвитку ідей соціології. Слідом за О. Контом він поклав в основу соціології ідею еволюції. Люди, яким, завдяки побільшенню знань, зрозумілою стала генеза простих явищ, всетаки продовжують вірити в надприродне походження явищ складних, визначити причини яких дуже нелегко [245, с. 108]. Г.Спенсер вбачав у принципі еволюції універсальну методологічну основу для будь-якого знання та сформував позитивістську органічну еволюційну парадигму. Він розробив теорію соціальної еволюції, в якій ключовими елементами визначив зростання, структуру та диференціацію. По суті, він першим ввів поняття «структура» та «функції». Визнавалася можливість відділити структуру суспільства від його функцій. Також він враховував фактори застою та регресу [246, с. 57], виділяв два головних соціальні типи суспільств — військові та індустріальні. Послідовний еволюціоніст Г.Спенсер заперечував втручання держави в соціальні питання, що перешкоджає необхідній адаптації суспільства до свого середовища. Він, на відміну від Е.Дюркгейма, який посилався на поняття соціальної солідарності, більше вів мову про індивідуалізм. Водночас, Г.Спенсер фактично сприяв відокремленню предмета соціології від історії. Саме він постійно наголошував: якщо предмет історії — конкретні факти, то предметом історії є типові явища та процеси. Г.Спенсер ввів поняття «соціальний інститут» як структура соціальних відносин та певної організації [246, с. 364]. Еміль Дюркгейм (1858–1917) у процесі вивчення соціальних процесів та явищ суспільного життя пропонував розглядати соціальні факти як речі, не залежні від суб’єкта, і досліджувати їх об’єктивно. Тобто соціальні явища, на думку Е. Дюркгейма, слід пояснювати соціальними причинами. Він звернув увагу на дуалізм людської природи, в якій поєдналися індивідуальні та колективні уявлення. Водночас він розглядав соціологію як своєрідне моральне вчення. З цієї точки зору соціальна теорія розглядалася як основа педагогіки.
4342
інтерпретував суб’єктність через поняття «ідеального типу», «інтересу епохи» її провідні установки. Метою створення ідеального типу є спроба відокремити історичний матеріал джерел від вторинної історичної інформації ціннісної орієнтації. Врешті, ідеальний тип неможливо верифікувати емпіричним шляхом, його можна розглядати лише як своєрідну «гіпотезу гіпотези» [88, с. 357]. Зокрема, за допомогою поняття ідеального типу М. Вебер робив співставлення емпіричних фактів соціально-історичної дійсності та ідеальної складності і різноманітності соціальних явищ з метою систематизації емпіричного матеріалу та подальшого його дослідження. Тому ідеальний тип не може бути знайденим в емпіричній реальності. В історії, на відміну від кантіанців Г.Ріккерта та В.Віндельбанда, котрі ставилися до історії як суто індивідуального пізнання, за М. Вебером, ідеальні типи пов’язані з аналізом конкретних історичних цілісностей, унікальних історичних явищ, показуючи своєрідність їхньої формоутворюючої структури. Хоча подібні поняття не можуть відобразити всієї багатоманітності емпіричної реальності певного соціального явища, вони не є суто абстрактними родовими поняттями, які ігнорують специфіку конкретноісторичних явищ. Вся наукова діяльність цього видатного європейського соціолога ґрунтувалася на величезній історичній ерудиції. Глибоке знання історії привело М. Вебера до заперечення неісторичних механістичних законів історії та змусило звернутися до дослідження конкретних історичних змін. М.Вебера з повним правом можна вважати найбільш історично ментально орієнтованим з усіх класиків соціології. Цікаво, що в 1905 р. М. Вебер, працюючи над твором «Про ситуацію буржуазної демократії в Росії», ознайомився з працями М. Драгоманова щодо загальної ситуації в Україні. Він наголошував, що проблема автономії 30 млн. українців — це питання, перед яким зупиняються найпослідовніші демократи. У праці «Про деякі категорії соціології розуміння» М. Вебер наголошував, що не треба бути Цезарем, аби розуміти Цезаря, інакше будьякі заняття історією втратили б свій сенс [44, с. 105]. У праці «Протестантська етика і дух капіталізму» М. Вебер найкраще показав можливості історичної соціології. Він визначив протестантську мораль як мирський аскетизм, для якого робота є порятунком. М.Вебер дослідив господарський етос світових релігій. В методологічному плані він наголошував: аби встановити дійсні каузальні зв’язки ми встановлюємо ідеальні. З цією метою М.Вебер використовував поняття ідеального типу як встановлення осмислених зв’язків, властивих певній історичній
розглядає як вищий моральний принцип. Проблема взаємин між індивідом та групою вивела Е. Дюркгейма на проблему консенсусу. Аби розподіл праці продукував солідарність, недостатньо, щоб кожен мав свою справу, необхідно, щоб йому підходило певне заняття [78, с. 27]. Під консенсусом Е. Дюркгейм розумів раціонально усвідомлену солідарність. Спочатку в історії розвитку суспільства виникає певний консенсус, а лише потім «суспільний договір». Історія довела, що пошук цієї соціальної гармонії є чи не найскладнішою справою, адже кожне суспільство є чимось більшим, ніж просто сума індивідів, які його складають. Творче надбання Е. Дюркгейма широко використовується історичною антропологією. Саме він акцентував увагу на тому, що людина невільно піддається тиску соціальних фактів, проте йому не вдалося достатньою мірою показати механізми, які впливають на соціальну історію. На думку одного з класиків «школи Анналів» Блока, суттєве значення для нової соціальної історії має соціологічна школа Е. Дюркгейма, хоча вона відводить історії місце в підвалі, куди соціологи, резервуючи за собою все, що піддається раціональному аналізу, віддають історії факти людського життя, які видаються поверховими та довільними [26, с.15]. Постаті Е.Дюркгейма, М.Вебера, як і К.Маркса, Ф.Ніцше, З.Фрейда та А.Ейнштейна, є класичними для доби модерну [388, с. 11]. На думку Ю.Давидова, провідного російського спеціаліста з творчості М. Вебера, німецька історична політекономія перетворюється в нього на історичну соціологію [71, с.346]. М. Вебер насамперед розумів соціологію як аналіз історичних проблем, а не конструювання системи знання. Макс Вебер (1864–1920) сприяв розвитку теоретичних знань соціальної історії. Як зазначав американський соціолог Чарльз Міллз, М. Вебер, подібно до багатьох інших соціологів, більшу частину своєї роботи провів у діалозі з К.Марксом [177, с. 165]. По суті, М. Вебер є засновником сучасного наукового світогляду, в основі якого — плюралізм та релятивізм. Він закликав відмовитися від моноказуальності в інтерпретації історичних феноменів [6, с. 15]. М.Вебер розглядав історію і соціологію як два напрями наукового інтересу, а не дві різні наукові дисципліни, які повинні ігнорувати одна одну. Оскільки констатуючою ознакою соціального є суб’єктивний сенс, М.Вебер назвав свою соціологію розуміючою [94, с. 24]. Суперечливість та історична обумовленість термінів, які використовують історики, поставила проблему ролі суб’єкта пізнання в процесі створення картини минулого. Створена М.Вебером концепція «ідеальних типів» спростувала тезу А. Шопенгауера про неможливість пізнання істориків інших культур, крім власної, рідної. Натомість М. Вебер
4544
М.Вебер розглядав як першоджерело нового сучасного типу капіталізму як системи перманентного здобуття прибутків [44, с.67]. На інших методологічних засадах розглядав всесвітню історію російський мислитель Микола Данилевський (1822–1885). Одразу після поразки Росії у Кримській війні (1853–56) російський філософ слов’янофільського спрямування М. Данилевський у праці «Росія і Європа» (1859) проаналізував типи слов’янської та германської культур. Зазначена праця була своєрідною полемічною відповіддю європейсько центристським концепціям. До євразійців М. Данилевський близький визнанням самобутності історичного шляху Росії (симбіоз візантійських та кочових впливів), несприйняттям європейської модернізації та визнанням особливої ролі православ’я. По суті, М.Данилевський переніс на історію поняття про типи організації, прийняте в ботаніці та зоології, принципи лінійного групування та класифікації соціально-історичних явищ, за аналогією з природними. Він будував типологію історії людства за категоріями культурної діяльності. Цивілізації, в яких релігії, політика, культура, економіка ще не виділилися в специфічні категорії культурної діяльності, він виділив у групу первинних (п’ять). Подальші культурно-історичні типи визначаються залежно від кількості основ культурної діяльності [72, с. 145]. На думку М. Данилевського, немає загальнолюдського історичного завдання. Мета історії полягає у досягненні максимальної різноманітності моделей розвитку. Найважливішим критерієм оцінки світової (локальної) цивілізації М. Данилевський визнає не лише характер релігії, а унікальність культурного, політичного та економічного розвитку народу. З огляду на це, прогрес — це лише нетривала стадія, яку у своєму розвитку проходять всі цивілізації, він не є монополію Заходу [72, с.122]. Географічний фактор для М.Данилевського зберігає значення лише на ранньому етапі історії етносу, напередодні народження цивілізації. Культуртрегерство — зіткнення та взаємодія цивілізацій. Там, де відбувається зіткнення різних традицій, історична ротація здійснюється швидше: дитинство, юність, зрілість, старість. [298, с. 96–109]. Він наголошував, що історію творять люди, але їхні ролі при цьому є різними. М.Данилевський виділяв три типи історичних діячів: по-перше, які позитивно впливають на розвиток подій; по-друге, діють негативно; по-третє, племена та особи, в яких відсутнє творче начало. Відповідно до своєї класифікації автор праці «Росія і Європа» виділив такі історико-культурні типи: китайський, індійський, перський, європейський, грецький, римський, арабський, германо-романський. Відповідно кожен історико-культурний тип найбільш повно розкриває свою творчу сутність
цільності або послідовності подій. При чому конструкт ідеальних типів він розглядав не як кінцеву мету наукового дослідження, а як метод досягнення цієї мети. Помітним внеском М. Вебера до історичної політичної соціології стало його вчення про три типи панування — раціональне, традиційне та харизматичне. Раціональне панування ґрунтується на обов’язковості легально встановлених інститутів та легальності носіїв влади, які здійснюють управління. Традиційне панування засновано на вірі в тих, хто в силу традиції покликаний здійснювати панування. Харизматичне панування передбачає особисту вірність, яка виникла внаслідок особливо дару або доблесті носія харизми, яка стимулює довіру до встановленого ним порядку [45, с.56]. За М. Вебером, харизматичний авторитет завжди є революційним. Значення харизматичної легітимації посилюється під час соціальних криз. За таких ситуацій люди зазвичай вірять лише тим, хто є непричетним до існуючого порядку. Народні маси намагаються уникнути відповідальності. Існування в історичній ситуації гіпотетичних альтернатив розвитку є передумовою важливих геройських дій. Героїв формує героїчний час у героїчних обставинах. Для цього наявними мають бути також людські ресурси включно з емоційними, які можна було б мобілізувати. М. Вебер вдало поєднав ідеї соціально значущих дій в суспільстві з уявленнями про певний часовий період [366, с.78]. Він запропонував соціальну теорію ідеальних типів, яка є елементом порівняння з реальними проявами історичного процесу. Водночас ідеальний тип М. Вебера як основне поняття його соціології опинився під критикою неомарксистів [377, с.88]. Проте М. Вебер довів можливість емпіричного дослідження історичних процесів за допомогою соціологічних понять. Загалом, теорію капіталізму М. Вебера можна розглядати як ключ до універсальної історичної соціології [71, с. 376]. Слід зазначити, що «дух» капіталізму як у К.Маркса, так і М.Вебера майже один і той же, тільки для К. Маркса він має переважно матеріальні підвалини, а для М. Вебера не лише матеріальні, а й ментальні. Якщо К. Маркс відмовляв капіталізму в майбутньому, М. Вебер шукав риси капіталізму в глибинах минулого. Якщо для К.Маркса капіталізм є феноменом нового часу, то для М.Вебера головним у капіталізмі є його дух, тобто етос — авантюрний менталітет, який відмовляється від етики, очікування прибутку шляхом товарного обміну, обрахування капіталу в грошовій формі. М. Вебер розглядав капіталізм як універсальне історичне явище, що за своїм типом може виступати як авантюристичний, торговельний, орієнтований на війну, політику тощо [71, с.384]. Реформацію
4746
на долю народу, а також заперечують здатність самих народів змінювати своє майбутнє, підкорюючи їх або непохитному фатуму, або такій собі сліпій неминучості. Історики античних часів навчали мистецтву панування, тоді як історики сучасні навчають лише покорі. У писаннях останніх автор нерідко виглядає визначною постаттю, проте людство завжди постає маленьким» [268, с. 401]. А. Токвіль розглядає демократію як первинний фактор. Причому США він розглядав як географічний простір, де поселилися емігранти, прибувши з Європи, відокремлений від ворожих держав та небезпечних суперників. Умовою утворення аристократії була велика земельна власність. Натомість у США пуританські емігранти принесли ідею ліберальної рівності можливостей та свободи. «Обставини, в яких народжуються нації і які служать їхньому становленню, впливають на весь їхній майбутній розвиток», адже пуританізм був не лише релігійною доктриною, а багато в чому зближався з найвідважнішими демократичними та республіканськими течіями. Взагалі, вражає глибина проникнення А. Токвіля у сутність американської ментальності, яка за минулі століття зазнала незначних змін. Американці мають ту велику перевагу над іншими народами, що вони народилися рівними, а не виборювали рівності [268, с.39, 411]. В американському суспільстві свободі людини може загрожувати певне зло. В Америці люди рівні у своєму інтелектуальному розвитку, будь-яку чесну професію тут цінують. Вплив демократії на заробітну плату, на родину, роль батьківського досвіду. А. Токвіль навіть наголошує, що «на перший погляд може видатися, що в інтелектуальному вихованні американців немає жодних відмінностей, настільки однаково вони думають». «Друкарський верстат сприяв поступові рівності, він же залишається найліпшим засобом виправлення її вад» [268, с. 213, 569]. Суспільство тут діє цілком самостійно, керуючи собою саме. Знесилення демократії відбувається через пріоритетність приватного життя. Громадяни все менше часу віддають громадським справам. «Партії — це зло, властиве демократичному правлінню, але їхній характер у різні періоди неоднаковий, і в основі їхньої діяльності лежать різні спонуки» [268, с. 150]. Свобода слова у США справляє вплив не лише на громадську думку, а й на думку кожної людини, оскільки змінює не лише закони, а й звичаї та мораль. Зокрема, демократичні закони намагаються забезпечити добро для більшості, адже вони виходять від більшості громадян, кожен з яких може помилятися. Дух законності слугує противагою крайнощам демократії. Певні прогностичні тези: «Найголовніша небезпека, що загрожує США, полягає саме в їхньому процвітанні» [268, с.357].
лише в певних сферах. Наприклад, для давньогрецької цивілізації таким ексклюзивним феноменом була краса, для семітської — релігія, для римської — закон та адміністрація, для китайської — практика та утилітаризм, для індійської — містицизм, для германо-романської — наука та технологія. Внесок М. Данилевського в теорію цивілізації переважно є критичним. Він слушно наголошував, що жодна цивілізація не може вважати себе вищою точкою розвитку. Світові імперії, універсальні держави — сутінковий етап розвитку локальної цивілізації. Л.Іонов розглядає концепцію М. Данилевського в загальному руслі розвитку цивілізаційної теорії на Сході [95, с. 110–124]. Проте проект модерну пов’язаний із вдосконаленням людини та суспільства на раціональних засадах. При цьому завдання історика полягало в осмисленні суспільства як єдиної системи, яка перебуває в постійному русі. Характерною рисою історичних досліджень у цій парадигмі є віддзеркалення процесу соціального розвитку в усій його конкретності. Засновники соціології пропонували розглядати розвиток суспільного життя як певну закономірність, абстрагуючись від випадкових елементів. Історично модерн та модернізація йшла поруч, спрямовуючи один одного. Економічна модернізація — зовнішня, поверхова. Внутрішня модернізація здійснюється у ментальності. Саме політичним аспектам модернізації, стимульованої американською та французькою революціями, була присвячена творчість А. Токвіля. Зазначимо, що дворянська родина Токвілів зазначала переслідувань за часів Великої французької революції та відновила свій вплив після реставрації конституційної монархії 1830 р. Новий політичний режим зробив соціальне замовлення на вивчення управлінських форм в інших країнах. У лютому 1832 р. А. Токвіль прибув до Нью-Йорка з метою вивчення досвіду американської пенітенціарної системи. Перший том книги «Про демократію в Америці» вийшов 1835 р., а другий — 1840 р. Його науковий доробок є близьким до історичної соціології політики. Алексіс де Токвіль (1805–1859), відомий французький історик та політичний діяч, зробив внесок у історичну соціологію як дослідник процесу демократизації на прикладі США у праці «Про демократію в Америці» та політичної централізації на прикладі Франції у праці «Давній порядок і революція». «Саме тому, що я не противник демократії, я хотів бути щирим, мовлячи про неї» — писав він [268, с. 339]. Говорячи по загальні тенденції розвитку історичної науки на початку ХІХ ст., А.Токвіль наголошував, що «історики, які живуть за часів демократії, не лише відмовляють деяким громадянам у можливості впливати
4948
Вже в «Економічно-філософських рукописах 1844 року» К. Маркс поставив завдання дослідити проблеми впливу загальноісторичних умов на виробництво і відносини між історичним розвитком та виробництвом. Ю. Давидов слушно зазначає, що, об’єднуючи історію та соціологію як методи аналізу людського буття, К.Маркс по суті формує контури нової наукової дисципліни, яка щоразу «заново» відкривається західною соціологічною думкою другої половини ХХ ст., а саме — історичної соціології, яка означає застосування історичного підходу до аналізу соціальних аспектів людського існування, а соціологічних — до дослідження історичного процесу [169, с. 54]. Важливе місце в теоретичному багажі історичної соціології посідає концепція історичного матеріалізму, яка в парадигмі ідеалізму розглядається як своєрідна когнітивна матриця, підпорядкована внутрішній логіці процесу матеріалізації духу в результаті людської праці [380, с.90]. Історичний матеріалізм розробив теорію суспільно-економічних формацій на всесвітньо-історичному рівні, теорію класової боротьби на соціально-структурному рівні, теорію людського буття на індивідуальному рівні, теорію історичності приватної власності. Історія розглядається як арена класової боротьби. Зброя критики, звичайно, не може замінити критики зброєю. Матеріальна сила має бути повалена такою само матеріальною силою, але й теорія стає матеріальною силою, як тільки вона оволодіває масами [169, с.167–168]. Отже, на всесвітньо-історичному рівні розвиток відбувається від суспільної власності та примітивних форм самоврядування через приватну власність та політичне правління до комуністичної економіки та політичної рівності вільних асоціацій вільних виробників. На соціально-структурному рівні розвиток відбувається від докласового суспільства через класову диференціацію до безкласового суспільства, на рівні індивідуальних дій — від примітивної спонтанності через відчуження до емансипації та свободи. К. Маркс наголошував, що історія не є якоюсь особистістю, яка користується людиною як засобом для досягнення своїх власних цілей. Історія — це діяльність людини, яка має власні цілі. Тобто він виводить історію із безпосереднього матеріального виробництва життя. Зазначимо, що загалом праці фундаторів марксизму вписуються в духовну атмосферу ХІХ ст. з його пануючими ідеями класичного еволюціонізму та непохитної віри в прогресизм модерного індустріалізму. У марксистському тлумаченні розвиток історії в цілому і лише в кінцевому підсумку є прогресивним, оскільки прямує до есхатологічної мети — комунізму. Врешті, на думку відомого польського історика П. Штомпки, історичний матеріалізм забезпечує зв’язок між традиційною та сучасними
Революція в суспільному устрої завжди позначається на стилі та мові. «Американці у своїх стосунках з іноземцями виявляють несприйняття будь-якої критики і невгамовно прагнуть похвали. Люди, які живуть у демократичному суспільстві, люблять свою країну так само, як себе самих, переносячи свої марнославні звички на почуття національної гордості» [268, с. 501–502]. Політика в людському суспільстві змінюється, віднині слід шукати нових ліків від нових недуг. Кінець ХІХ — початок ХХ ст. в історії соціологічної думки в її контексті історичного аналізу був пов’язаний із конкуренцією гегельянської та кантіанської традицій. Гегельянці, наприклад Б. Кроче та Р. Коллінгвуд, розвивали ідеї гносеології історії у контексті об’єктивного ідеалізму та історизму. Натомість кантіанці, наприклад В. Віндельбанд, Г. Ріккерт, фокусували інтерес на індивідуальному, на ціннісних характеристиках дій історичних діячів (Л. Ранке). Принципово інший напрям соціальної думки пов’язаний із К.Марксом. Вся його творчість просякнута історизмом. У праці «До критики гегелівської філософії права. Вступ» К.Маркс наголошує, що німецька філософія є продовженням німецької історії в ідеї. Будучи яскравим представником саме цієї філософської школи, він успадкував всі її переваги та вади. На цілком слушну думку російського історика теоретичної соціології Ю. Давидова, критика К. Маркса як вченого свідчить на його користь. Марксизм — не догма, а керівництво до дії. О.Філіппов зазначає, що жодне з «марксистських» злодіянь ХХ ст. не можна безпосередньо звести до творів двох філософів ХІХ ст., адже не можна стверджувати, що ці злодіяння не здійснилися б, якби не було цих творів. Ідеї живуть своїм власним життям і стають матеріальною силою, коли оволодівають масами [169, с. 6]. Марксизм лишається головною нерелігійною альтернативою повсякденності. Ставлення до марксизму — показник ставлення до частини спадку західної культури. Ключова тема творчості К.Маркса — відчуження людини в процесі диференціації праці. Вартість перетворює кожен предмет праці на суспільний ієрогліф, при цьому гроші розглядаються як відчужена соціальність. Гроші — це сполучник між потребою та предметом, між життям та життєвими засобами людини. Оскільки гроші як існуюче та дійсне поняття власності змішують та обмінюють всі речі, вони породжують зворотний світ, перетасовують всі природні та людські якості. Гроші спричиняють братання протилежностей, вони примушують до поцілунку те, що суперечить одне одному. Капітал — це накопичена праця. Після руйнування капіталістичного устрою, на думку К.Маркса, позитивний гуманізм полягатиме у поверненні людині її предметної сутності.
5150
кожного як передумова для свободи всіх — по суті заперечує уявлення про сталість суспільного поділу праці, адже цільною та невідчуженою є лише людина, яка не скалічена суспільним поділом праці. Е. Дюркгейм та К. Маркс суголосні в тому, що колективістські суспільства є історично первинними, що індивід виникає з суспільства, а не суспільство з індивідів, натомість розбіжності з’являються щодо кінцевої мети історії. У класичних соціологічних працях Карла Маркса «Вісімнадцяте брюмера Луї Бонапарта» (1885) та Фрідріха Енгельса (1820–1895) «Селянська війна в Німеччині» (1870) засновники марксизму, спираючись на аналіз тимчасових явищ соціально-політичного життя і соціальної структури як цілого, дали класичний приклад використання історичного підходу до вивчення соціальних явищ. Позбавлений контролю за власною працею та її продуктом робітник стає відчуженим від своєї праці, від оточуючих та врешті від самого себе, фетиші речей правлять людьми. Водночас відчуття історизму, яке мало стимулювати думку в альтернативному до класового детермінізму напрямі, марксистській теорії явно не вистачало. Цю прогалину на Сході намагався заповнити ленінізм, а на Заході — неомарксизм. Історичний процес відбувається під дією іманентних сил. Зазначимо, що матеріалістично-діалектичне тлумачення розвитку сприймає метафору спіралі, яка розширюється. Отже, історичний процес рухається вперед і назад, але коли здається, що він повертається в попередній стан, насправді він опиняється на більш високому рівні розвитку. Революції відбуваються в рамках кожного циклу спіралі, вони просувають суспільство на наступний щабель прогресу, навіть якщо відбувається тимчасовий регрес. Тому якісні зміни поділяють історію на природні стадії: сходження, реалізація, занепад, який підготовляє передумови для наступного циклу на більш високому рівні. Проте жодна суспільна формація не гине раніше, ніж розвинуться всі продуктивні сили, для яких вона дає досить простору, і нові більш високі виробничі відносини ніколи не з’являються раніше, ніж дозріють матеріальні умови їх існування в надрах самого старого суспільства [169 с.7]. Передісторію К.Маркс розглядав як царство необхідності, натомість справжню історію як царство свободи, мабуть у цьому далась взнаки гегелівська філософія історії. Обставини такою ж мірою творять людей, як і люди творять обставини. Саме в революційній діяльності зміни самого себе співпадають із зміною обставин. З цієї точки зору історія є несвідомим продуктом власної діяльності людей. Проте всесвітньо-історичний процес розглядається К.Марксом як незворотний, такий що проходить певні стадії та неминуче веде до встановлення
теоріями соціальних змін [295, с. 228]. З цієї точки зору, історичний матеріалізм для історичної соціології є важливим альтернативним концептом. Карл Маркс (1818–1883) сприйняв гегелівське тлумачення діалектики, але рішуче відкинув ідеалістичний дух філософії Г. Гегеля. Матеріалістична інтерпретація гегелівської діалектики стала відправною точкою філософських роздумів К. Маркса. Визначення «марксизм» для запропонованої теорії вперше застосували противники К. Маркса, натомість його творчість продовжує відігравати свою роль у багатьох дослідженнях із соціальної історії. У праці «Німецька ідеологія» К. Маркс та Ф. Енгельс писали, що історія є не що інше, як діяльність людей, котрі переслідують свої цілі. КМаркс наголошував, що люди самі роблять свою історію, але вони роблять її не так, як їм захочеться, за обставин, які вони не самі обирали, а які є безпосередньо наявними та успадкованими від минулого. Розвиток марксових досліджень різних проявів соціального життя цілком вписується у позитивістську наукову традицію, хоча й має власні особливості. Насамперед мова йде про віру в прогрес, монізм історичного процесу, абсолютизацію соціального-економічного фактора в житті суспільства, певну заангажованість наукової діяльності ідейно-революційними імперативами. Спорідненою проблематиці історичної соціології є рання творчість К.Маркса. Якщо О.Конт вважав ідею суспільної гармонії рушійною силою історії, то К.Маркс віддавав пріоритет ідеї класової боротьби, акцентуючи увагу на соціальних суперечностях. Історія всіх суспільств є історією боротьби класів. Будь-яка класова боротьба є боротьба політична. Класичною працею в цьому контексті є «Маніфест Комуністичної партії» (1848), який через сто років після публікації здобув більшу відомість, ніж за своєї епохи. Не свідомість людей визначає їхнє буття, а навпаки, буття визначає їхню свідомість. Ідеї стають матеріальною силою, коли і якщо вони оволодівають масами. Такою ідеєю мала стати класова боротьба. Саме перманентна класова боротьба як рушійна сила історії веде до соціалістичної революції, що означатиме кінець передісторії та настання епохи неантагоністичного суспільства. Класова боротьба та її інструмент — диктатура пролетаріату розглядалися К.Марксом як механізми соціального контролю. Буржуазія розглядалася як привілейована меншина, що панує соціально й політично. Вона має протиріччя з пролетаріатом, який становить більшість у суспільстві. Саме конфлікт між цими ключовими класами, на думку класиків марксизму, і становить поле вирішальної соціальної битви в людській історії. Соціальний ідеал марксизму — вільний розвиток
5352
Марксизм-ленінізм сприяв появі п’ятичленки у періодизації історичного процесу, який розвивається від первісного суспільства через рабовласницьке, феодальне, капіталістичне до комуністичного, першою фазою якого вважався соціалізм. Проте досвід перебудови довів, що індустріальні технології не є достатньою матеріальною передумовою для обов’язкового переходу від капіталізму до соціалізму. Соціалістичне суспільство, створене на базі індустріальних технологій не гарантоване від капіталістичної реставрації. Російський філософ К. Кантор на початку 90-х рр. ХХ ст. переніс акцент з історичного матеріалізму на метод культурно-історичної генетики марксистської філософії історії. Зокрема, він розглянув тезу про культурноісторичну обумовленість революцій на Заході і Сході. З цієї точки зору історія розглядається як боротьба між цивілізацією та варварством, між свободою та рабством, натомість класова боротьба щодо цих провідних тем починає відігравати підпорядковану роль [107, с.150]. Зв’язки між історією та соціологією впродовж першої половини ХХ ст. були непростими. Будь-яка історія, писана за християнськими принципами, буде з необхідності універсальна, провіденційна, апокаліптична й періодизована [125, с. 1-5]. Зберігалась прірва між істориками та соціологами, які використовували різні понятійні апарати, користувались відмінними методологічними підходами та мали протилежне концептуальне бачення завдань соціальних наук. Водночас історична наука не могла перебувати за межами загального розвитку науки. «Криза фізики» на початку ХХ ст., пов’язана з проблемою визнання ідеї невичерпності матерії, подальші відкриття в галузі теорії відносності та квантової механіки стимулювали перегляд попередньої суто механістичної картини світу. На відміну від довоєнного часу, коли наукові відкриття лишались набутком вузького кола спеціалістів, тепер вони висвітлювались засобами масової інформації та входили до свідомості широких соціальних верств. Велике враження склав принцип відносності, встановлений А. Ейнштейном. Важко було повсякденній свідомості визнати, що не існує незалежної від спостерігача абсолютної системи відліку фізичних явищ як і не існує абсолютного часу, непов’язаного з певною системою відліку. В свою чергу квантова механіка довела, що неможливо водночас виміряти імпульс та координати елементарних часток. Маючи властивості частки та хвилі, вони не мають певної траєкторії, тому закономірності мікросвіту мають ймовірний характер. Фрейдизм довів, що поведінка людей значною мірою визначається неконтрольованим безсвідомим.
комунізму. Але на соціокультурному рівні економічний детермінізм слабшає. Індивідуальні дії наперед не визначені. У колективних діях економічний детермінізм переважає. Знаменита шоста теза про Фейєрбаха констатує, що сутність людини не є абстракт, властивий окремому індивіду. В своїй дійсності вона є сукупністю всіх суспільних відносин. Суспільство не складається з індивідів, а є плодом зв’язків і відносин, в яких ці індивіди перебувають щодо один одного. Тому для соціології у марксовому розумінні індивід є предметом аналізу лише за умови його інтеграції до більш вагомої соціальної групи. Закон класової боротьби став одним із перших соціальних законів. Карл Каутський наголошував, що в сфері суспільних явищ окремі закони ще в більшій мірі, ніж в природі проявляються лише як тенденції [139, с. 75]. На жаль догматизація марксизму перекреслює цей логічний висновок. В Росії інтерпретація марксизму в його найбільш радикальній формі пов’язана з політичним життям та творчістю В.Леніна. Володимир Ленін (Ульянов) (1870–1924) вдало синтезував у своїй діяльності теоретичні марксистські настанови та практичну революційну роботу. Він наголошував, що весь дух марксизму, вся його система вимагають, аби кожне положення розглядалось лише: а) історично, б) лише в зв’язку з іншими, в) лише в зв’язку з конкретним досвідом історії [147, с. 329]. Історизм пропонує аналіз явищ у тісному зв’язку з їх попередніми станами. Твердження, що Брут вбив Цезаря, з цієї точки зору є позачасовим. У праці «Імперіалізм як вища стадія капіталізму» провів на той час глибинний аналіз особливостей розвитку капіталізму, які з’явились на початку ХХ ст. На думку В.Леніна, саме історичний матеріалізм підняв «соціологію до ступеня науки» [146, с. 428]. Класична теорія імперіалізму викладена В.Леніним у праці «Імперіалізм як вища стадія капіталізму» (1916), в якій він, спираючись на праці австрійського марксиста Р. Гільфердінга та британського ліберала Дж. Гобсона розвив ідею про особливу роль фінансового капіталу, який інтегрував промисловий капітал у єдиній системі, котра постійно потребує державної підтримки в отриманні доступу до територій із дешевою робочою силою, інвестування та ринків збуту. Для Дж.Гобсона стрижнем теорії була ідея імперіалізму як епохи інтенсивного вивозу капіталу. Проте ідея історизму була порушена в неортодоксальному ставленні до пролетарської революції в переважно селянській Росії. Врешті, як слушно зазначав П. Струве, російський марксизм надав наукове обґрунтування необхідності капіталізму в Росії [88, с.191]. Х. Ортега-і-Гассет підкреслював, що коли щось, бувши ідеалом, переходить у дійсність, воно неминуче перестає бути ідеалом [216, с. 24].
5554
соціальної системи. Сутність революцій В. Парето вбачав у різкій та насильній зміні складу еліт. Всі наші положення обмежені тим часом та досвідом, які ми пізнали. Історія розвивається не шляхом, який веде до завершення, яким могло би бути примирення людства, а підпорядковуючись взаємозалежним циклам, рухається без кінцевого результату [88, с. 47]. Запропонований логіко-експериментальний метод спирається на уникнення етичних та ціннісних методів знання. На відміну від М.Вебера, який слід за Г.Гегелем наголошував, що хто розумно дивиться на світ, на того і світ дивиться розумно, В.Парето поставив проблему раціональної дії з точки зору впливу на неї ірраціонального світу. Свою позицію він виклав у «Трактаті загальної соціології» (1916). Зокрема, він зазначав, що існує загальний соціальний цикл та низка специфічних циклів. Наприклад, військово-політичний, економікоіндустріальний, ідеологічно-релігійний. В.Парето розглянув «анатомію» соціальної системи та виділив у ній «залишки», тобто іманентно властиві людині почуття, інтереси, потреби. Фактично «залишки» становлять суб’єктивну сторону соціального процесу. Дихотомія емоційного та раціонального визначає ритм соціального буття. Демократія уявлялась В. Парето як відкрита система формування циркулюючих еліт. Проте, коли в суспільстві втрачено сенс колективної дисципліни це є першим симптомом наближення революції, яка приведе до переоцінки цінностей. За О. Контом, еволюція людського розуму, незважаючи на певні затримки, проходить вперед від фетишизму до позитивізму, проходячи теологічну та метафізичну стадії. За В. Парето ці чотири стилі мислення нормально взаємодіють на різних рівнях за всіх часів. Для всього людства немає обов’язковості переходу від одного типу мислення до іншого у вигляді єдиного незворотного процесу, а є циклічні зміни щодо кожного з цих типів мислення [88, с.128]. В. Парето увійшов в історію теоретичної соціології як один із засновників структурно-функціонального аналізу. Помітний внесок у розвиток історичної політичної соціології зробив ще один італійський соціолог Гаетано Моска (1858–1941). Він визначив залежність соціально-політичних процесів, внаслідок якої «як політична влада створює багатство, так і багатство створює владу» [88, с. 48]. Г.Моска наголошував, що в усіх суспільствах діє тенденція до перетворення правлячих еліт на спадкові касти. Натомість причинами втрати влади може бути втрата якостей, які до неї призвели, та їхня невідповідність
З огляду на все це, здавалось, що історична наука буде вимушена відмовитись від абсолютної істини та об’єктивної реальності, а також від ідей детермінізму та закономірностей. Німецький соціолог Фердінанд Тьонніс (1855–1936) наголошував, що руйнація соціальних зв’язків по суті є контекстом прогресу. Він виділяв два головних етапи на цьому історичному шляху — традиційну спільноту (Gemeinschaft) та суспільство (Gesellschaft). Для органічної спільноти — Gemeinschaft та суспільства — Gesellschaft властивими є різні типи соціального контролю. Терміном «спільнота» Ф. Тьонніс визначає відносини в сільських спільнотах, де люди живуть відповідно до родинних та громадських обов’язків, провідне значення надає традиційним звичаям та відповідним релігійним цінностям, обмежуючим поділ праці. Натомість під терміном «суспільство» він розуміє відносини в індустріальноурбаністичному суспільстві, основу яких складає устремління до індивідуального збагачення, при цьому в конкурентній боротьбі порядок підтримується за допомоги формальних законів. Ф.Тьонніс звертав увагу, що за сучасної йому доби існує та посилюється тенденція підміни відсутніх соціальних зв’язків соціальними рухами. Формуються спеціалізація професійних ролей та світські цінності [366, с. 80]. Ідею правового порядку Ф. Тьонніс поєднував із державною волею. У 1930 р. він навіть вступив до Соціал-демократичної партії Німеччини, намагаючись поєднати теорію з практикою. Врешті за соціальною теорією Ф.Тьонніса соціальна еволюція протистоїть соціальній дезінтеграції [405, с. 19]. Атомами соціального є цінності. Зміна цінностей через нормативний конфлікт у процесі пошуку нового сенсу [346 с. 33]. Співвідношення та взаємодія раціональних та ірраціональних мотивів у історії Європи було однією з головних проблем, які перебували в центрі уваги Вільфредо Парето (1848–1923). Він вбачав ключове завдання соціології вбачав у виявленні ірраціональних засад соціальної поведінки. В. Парето вважав, що кожний елемент соціальної системи можливо зрозуміти лише після розгляду того, яку роль він відіграє щодо інших елементів [88 с. 35]. Він зазначав, що різні впливи, як правило, нейтралізують один одного, тому суспільство переважно перебуває в стадії рівноваги. Проте процес еволюції робить цю рівновагу динамічною. Тому розвиток соціальних систем має циклічний характер [88, с. 37]. Ключова ідея В. Парето полягає в циклічній зміні політичних, економічних, інтелектуальних еліт. Історія, за його визначенням, є цвинтарем аристократій. Соціальні та історичні зміни розглядаються ним як циклічні переміни у домінуючих елітах, їхнє сходження, занепад, заміна. Циркуляція еліт функціонально необхідна для підтримання рівноваги
5756
О.Шпенглер також був прихильником аналогій між суспільством та організмом. Кожна індивідуальна культура переживає циклічні періоди: дитинства, молодості, зрілості, старості. Фаза занепаду іменується цивілізацією, яка має такі риси, як космополітизм, урбанізм, цивільні зв’язки замість родинних, науковий підхід замість природного релігійного, масові цінності замість народних, гроші замість справжніх цінностей, секс замість материнства, політика брутальної сили замість консенсусу. В свою чергу О. Шпенглер виділив вісім вищих культур: єгипетська, вавілонська, індійська, китайська, класична (греко-римська), арабська, мексиканська, західна. О. Шпенглер відмовився від будь-якого синтезу, який він вбачав лише в формальній рівно направленості розвитку. Однією з найбільших заслуг О. Шпенглера є розробка ідеї культурно-історичного циклу в поєднанні з принципом замкненості локальних культур. Абсолютизація останнього принципу показала невідповідність історичним реаліям концепцій європоцентризму в історії. Певною антитезою песимістичному світобаченню О. Шпенглера, яке є симптомом кризового стану свідомості європейської соціальної філософії та культурології першої половини ХХ ст., стала творчість ще одного німця Е. Трьольча. Ернст Трьольч (1865–1923) відомий як філософ та теолог, автор праць з соціології релігії та філософії історії. Він задав нові орієнтири європейської культури після Першої світової війни. Свою працю «Історизм та його проблеми» (1922) Трьольч присвятив історії виникнення сучасного духу, значення історії для світогляду та світогляду для історії. Він зазначав, що історичний аналіз ніколи не вичерпувався загальними формулами, а бачив в них конкретний процес реального змісту. Водночас, хоча «соціологія це не універсальна історія, вона особливо важливий допоміжний засіб» [272, с. 322]. Тому співпраця соціальних наук на рівні концептуальних узагальнень дасть можливість зробити прорив до нових істин соціального життя. Німецький історик Вернер Зомбарт (1863–1941)  наголошував, що без соціальної теорії не може бути наукової історії. Теоретичний синтез повинен направляти роботу та виконувати роль тлумачення. Взагалі ми розглядаємо творчість Зомбарта як продовження веберівської соціологічної традиції в історії. Ставити питання історії, на думку В. Зомбарта, можна по-різному, або питати про одноразові факти, або про ті, які повторювались. У першому разі питання буде специфічно історичним, натомість у другому вже соціологічним. Залежно від обсягу дослідження переважають одні, або другі запитання [387, с. 325].
новим соціальним умовам. Політичний клас примітивних суспільств — військовий, а для доби середньовіччя, на його думку, провідна роль належала священству та аристократії [346, с. 255]. Г. Моска ввів поняття «соціальний тип» як сукупність загальних соціальних та психологічних рис сталого характеру, які властиві представникам певного соціального прошарку та складаються завдяки єдності території, спільності історії, мови, стилю життя. Ці методологічні зауваження Г.Моски використовуються історичною соціологією в процесі вивчення повсякденності. Методологічні засади більш масштабного синтезу запропонував німецький філософ Освальд Шпенглер (1880–1936), який на зламі історичних епох, проявом чого стала Перша світова війна, видав працю «Занепад Європи» (1918), яка стала діагнозом для цілої епохи. У своїй головній праці О.Шпенглер намагався дати відповідь для чого існує історія та визнав за єдино історичний метод підхід Г.Гете — світ як історія і світ як природа. Водночас О. Шпенглер протиставляє природу, яка на його думку (відмінну від сучасних уявлень про універсальну історію) позбавлена історії [294, с. 320]. Натомість той, хто підходить до історії у всеозброєнні суджень, той знайде в ній лише дані [294, с. 298]. О. Шпенглер запропонував розглядати культури як організми, підвладні ідеї долі. Він виділяв у історії Європи фаустівську та магічну душі. Песимізм для нього означав те, що певний суб’єкт не бачить більше жодної задачі, котра була б достойна стати його метою. О. Шпенглер розглядав свій підхід як першу спробу наперед визначити історію. Він визнавав, що культурні світи розвиваються, проте вони є розрізненими у просторі та часі. Навіть за одночасного існування ці світи не спілкуються між собою. В історії спостерігається замкнутий цикл постійного повернення назад з новими циклами відродження та занепаду від весни через літо, осінь до зими культури. Таким чином, цивілізація є закономірним підсумком та смертю культури [294, с. 189]. Видима історія за О. Шпенглером це тільки символ душевної стихії соціумів. Історія—колективна біографія вищих культур. «Культури— суть організми. Всесвітня історія — їх спільна біографія. Історія культури є поступове здійснення її можливостей. Кожна культура має власну цивілізацію. Цивілізація є неминуча доля культури» [294, с.262]. Каузальність у зазначеному контексті розглядається як доля, котра не пов’язана з часом. Тому проблема часу навряд чи може бути вирішена на рівні однієї лише історії. Від народження до занепаду в історії цивілізацій відбувається боротьба між «культурою» та «цивілізацією», врешті культура стає жертвою наростаючого техніцизму.
5958
Теоретичне надбання Г. Зіммеля, близьке соціальному еволюціонізму Г. Спенсера, водночас пов’язує логіку соціального розвитку з даними позитивної історичної науки. Пізнання історії він вбачав не в переважному аналізі зовнішніх фактів, а в дослідженні психології людей. Зокрема, це стосується уваги до малих соціальних груп. Соціологічна теорія Г. Зіммеля досі є вагомою в процесі проведення конкретних соціально-історичних досліджень. Ще більш почесне місце, так би мовити, в Пантеоні слави історичної соціології по праву належить П. Сорокіну. Російський соціолог Питирим Сорокін (1889–1968), який більшу частину життя після революції 1917 р., яку він зустрів як соціалістреволюціонер, навіть був секретарем у О. Керенського, прожив у США, де створив поважну наукову школу (досить назвати лише два гучні ім’я — Т. Парсонс та Р. Мертон). П.Сорокін послідовно виступав за інтегральну соціологію, яку він розглядав фактично у позитивістській традиції О. Конта: «знати, аби передбачати, передбачати, аби могти». У нас немає цього знання, тому немає і передбачення [256, с. 26]. На переконання П. Сорокіна соціологія досліджує явища взаємодії людей один із одним та явища, які виникають внаслідок цього процесу взаємодії [255, с. 57]. У 1925 р. в Лондоні П. Сорокін видав працю «Соціологія революції. Зміна людської поведінки у революційні епохи». Він звертає увагу на швидкі соціальні перегрупування за часів революції. З’являється багато нових термінів для висловлювання нових переживань. Кожний період має свої улюблені і переслідувані слова, це ж стосується ідеологій. Вакханалія слів охоплює «переможця», а затримуюча мовчанка — «переможеного». Зазначені висновки П. Сорокін робив на підставі ретельного дослідження досвіду революцій за тривалий історичний період [258, с. 43]. У зазначеному контексті помітним є внесок П. Сорокіна у вивчення соціальних феноменів революції. Він слушно підкреслював, що масова психологія не є психологією кабінетного вченого. Тому кожна революція проходить через три етапи: перший етап — підйому, її початку та зростання, другий етап — зворотного повороту революційного маятнику, третій етап — кінцевого встановлення суспільної рівноваги [258, с. 97]. За часів змін найчисельніша партія — це партія обивателів. Вона всюди й ніде. Вона як повітря пронизує та входить до всіх партій. Саме обиватель відкрив шлях до влади більшовикам, якби не тривога за Росію, ми вітали би прихід більшовиків до влади. Кращого способу для знищення більшовизму немає [258, с.172].
Теорія В. Зомбарта стосується історичної соціології господарства. Він розглядав господарство як феномен, який історично розвивається та характеризував його не лише гомогенністю як домінуванням певної господарської форми, а й гетерогенністю її складових елементів, які ніколи повністю не підпорядковуються домінуючій формі господарства та мають власну логіку розвитку. Кожна господарська форма, на слушну думку В. Зомбарта, зберігає право на своє існування за межами своєї рідної епохи [88, с. 320]. Найбільший інтерес становить класифікація соціальних типів капіталістичних підприємців. У працях В. Зомбарта ми знайдемо наступну класифікацію, яка, здається, не втрачає своєї актуальності: злодії, феодали, державні чиновники, спекулянти, купці, ремісники. Спочатку капіталізму властивий спекулятивно-лихварський дух, тобто етос: «не збрешеш — не продасиш». Натомість дух підприємницько-продуктивний базується на етосі: «чесність — краща політика» [372, с. 215]. В епоху раннього капіталізму підприємець формує етос капіталізму, а в епоху високо розвинутого капіталізму вже він робить тип підприємця [372, с. 334]. Помітне місце в історії розвитку історичної соціології посідає ще один німецький соціолог Георг Зіммель (1858–1918) — професор Страсбурзького університету. Нам здається, що він дуже доречно трактує соціологію не з точки зору «незайнятого» іншими науками предмету дослідження, а як метод соціального бачення закономірностей, які не помічають інші соціальні науки [399, с. 19]. Г.Зіммель вважається одним із засновників структурно-функціонального підходу. Він наголошував, що історичний метод застосовується у всіх науках, предметом яких є суспільне життя. Будь-яке соціологічне судження має бути сформульовано в межах загальновизнаних цінностей. Звернемо увагу на те, що Зіммель вів досить інтенсивне листування із вже знайомим нам німецьким істориком Г. Ріккертом. Зокрема, в одному з листів Г. Зіммеля наголошувалось, що спроможність людини до пізнання є продуктом природи та історії, натомість людина, яка займається пізнанням, робить природу та історію. Зіммель заперечував наявність всесвітньої історії, наголошуючи на тому, що є лише окремі історії та ставив під сумнів можливість історичної істини віддзеркалювати історичну дійсність [397, с. 23]. Е. Трьольч наголошував, що соціологія Г. Зіммеля є улюбленим дитям модерну як вічного майбутнього. Для нього мода символ соціальної диференціації та культу всього нового [405, с.106]. Водночас у центрі уваги Г. Зіммеля перебувала філософія історії. Він вважав, що історія та соціологія йдуть поруч [399, с. 25].
6160
типом між ними є ідеалістичний.  Це ідеальні типи, які в соціальній дійсності відсутні, але допомагають абстрактному аналізу. Так би мовити, в «чистому» вигляді вони не властивими жодній епосі. «Чуттєва» форма виникла у західній культурі наприкінці ХІІ ст., а з ХV ст. вона стала домінуючою. До цього наука функціонує лише як служниця релігії. Домінуюча етика — утилітаризм та гедонізм. Проте «чуттєве» суспільство не досягає успіху в розробці ефективної техніки для перетворення душ та «виробництва» надчуттєвих цінностей Царства Божого [249, с.19]. Взаємодопомога відіграє більшу роль у історії, ніж конкуренція. Одним із перших він висунув ідею конвергенції, тобто зближення між капіталізмом та соціалізмом. П. Сорокін критикував дроблення соціології, водночас приділяв увагу використанню історичного методу в соціології. Наприклад, він одним із перших поставив у історичному контексті такі предмети дослідження як голод, секс, комфорт, щастя. Звертаючись до теми соціологічного аналізу проблеми самогубств, розробку якої в її класичному варіанті започаткував Е. Дюркгейм, П. Сорокін у пошуку причин самогубств та ставлення до них світської та духовної влади висвітлює місце самогубства в історії людства. [252, с. 104–114]. Близькою до ідей циклічної парадигми в історичній соціології є праця П. Сорокіна «Генетична соціологія». П. Сорокін плідно користувався історичним матеріалом, аргументуючи власні соціологічні узагальнення. Наприклад, у праці 1941 р. «Криза нашого часу» він наводить статистичні підрахунки кількості великих війн — 967 за період від 500 р. до Різдва Христового до 1925 р. та революцій або народних бунтів — 1622, починаючи від VІ ст. до нашої ери [249, с.361]. Загалом П. Сорокін розглядав історичний процес як зміну трьох соціокультурних типів чуттєвого, ідеаціонального та інтегрального. Не загибель цивілізації, а кінець чуттєвого та початок інтегрального циклу. На зміну класичному позитивізму у 30-тірр. ХХст. прийшов неопозитивізм, основні ідеї якого сформувались членами Віденського неформального товариства, яке об’єднало філософів та фізиків (Рудольф Карнап (1891–1970), Людвіг Вітгенштейн (1889–1951)). Його члени розробили основні принципи неопозитивізму, якими користувались й історики. Коротко їх можна викласти наступним чином: по-перше, всі соціальні явища підпорядковуються загальним як для природи, так і для історії законам, які мають універсальний характер (натуралізм), по-друге, методи соціально-історичних досліджень мають бути такими саме точними, об’єктивними, як і методи природничих наук (сцієнтизм),
У лютому 1922 р. напередодні висилки з Росії, виступаючи з нагоди 103-ї річниці Петербурзького університету, П.Сорокін наголошував, що «лише насилля ніколи не прискорювало рух до далеких вершин ідеального. Добре будується лише те, що готується поступово, а не шляхом конвульсивних та сміливих руйнувань старого до основ» [258, с. 267]. Проте слід наголосити, що П. Сорокін вбачав у історії переважно індивідуальну картину дійсності, натомість він визначав соціологію як знаходження загальних закономірностей, які проте є цілком придатними в інструментарії історика. П.Сорокін наголошував, що закон — це фіксація людиною зв’язків між фактами, які часто повторюються [254 с.136]. У 1925 р. П. Сорокін познайомився з М. Кондратьєвим. Після цього знайомства М.Кондратьэв активно розробляв ідею великих кон’юнктурних циклів у економіці. В свою чергу П. Сорокін у теорії соціальної та культурної динаміки розглядав цикли М. Кондратьєва як певний аспект [255, с. 147]. У 1927 р. напередодні великої депресії у країнах західного цивілізаційного ареалу П. Сорокін опублікував статтю «Огляд циклічних концепцій соціально-історичного процесу». Зокрема, він наголошував, що суспільна думка другої половини ХІХ ст. позначена лінійною концепцією соціально-історичних змін. По суті лінійна концепція набула характеру есхатологічної інтерпретації соціально-історичного процесу. Натомість з позицій соціологічного релятивізму дослідження циклічних та ритмічних повторюваностей у соціальних феноменах є однією з найбільш важливих задач соціології [253, с. 12]. Цикли не мають постійного ритму та однакової тривалості. Отже, історія повторюється, але її домінуючі теми проявляються у все нових варіаціях, коли змінюється не лише зміст, а й ритм розвитку. Ключовою П.Сорокін вважав іманентну причинність. Проте і зовнішні фактори також можуть відігравати певну роль, прискорюючи або уповільнюючи внутрішній розвиток культурних систем [253, с. 92]. Говорячи про лінійну парадигму соціального розвитку, П. Сорокін зазначав, що лінійний тип змін є лише одним із багатьох можливих у вакуумі, аби рухатись у одному напрямку. Лінійно розвиваються лише деякі соціокультурні явища. Натомість дослідження ритмів, циклів, темпів та періодичності видавалось його більш продуктивним [255, с. 379–385]. У центрі уваги циклічної теорії П. Сорокіна, яка найбільш детально була викладена в його чотиритомній праці «Соціальна і культурна динаміка» (1937–1941), перебуває культура. Він визначив два протилежних культурних типи «споглядальний» та «чуттєвий» (з переважаючими інтересами матеріалізації). Проміжним
6362
Напередодні посилення тенденцій до авторизації політичних режимів у Європі Х.Ортега-і-Гассет наголошував: «Сьогодні ми є свідками тріумфу демократії, в якій маса діє безпосередньо без закону, за допомогою матеріального тиску, накидаючи свої прагнення і смаки». За О.Шпенглером, доба мас — це доба колосального. Водночас, на відміну від «Занепаду Європи», Х. Ортега-і-Гассет наголошував: «Годі говорити про занепад, не уточнивши, що саме занепадає» [218, с. 37]. Сьогодні маси користуються значною мірою тим самим життєвим репертуаром, що раніше здавався призначеним виключно для меншин, водночас маси перестали коритися меншинам. Маси інертні, переконані, що вони самодостатні. Коли маса намагається діяти самостійно, вона бунтує проти власного призначення. Бунт мас викликаний неймовірним зростанням можливостей сучасного життя. Європейська історія вперше залежить від рішення простої людини як такої [216, с. 47]. Пересічна людина становить ґрунт, над яким проходить історія кожної епохи. Історія живиться пересічним суспільним рівнем. Влада мас свідчить про піднесення всього історичного рівня і показує, що пересічне життя проходить сьогодні на вищій площині, ніж учора. Для нинішньої пересічної людини зміст життя обіймає цілу планету. Здається, це одне з найбільш вдалих визначень стилю життя в умовах глобалізації. Суцільна історія в уявленні Х.Ортеги-і-Гассета схожа на гігантську лабораторію, де здійснюються всілякі спроби розкрити формулу громадського життя, яка найбільше сприяла б тій рослині, ім’я якої — «людина». Маси цікавляться лише своїм добробутом і водночас відмежовуються від причин цього добробуту — соціальної держави. Соціальна вартість лідерів залежить від здатності мас до ентузіазму. Маси висувають лідера за своєю подобою. Падіння якості еліт послаблює національну державу. Функції інтеграції переходять до засобів масової інформації. Досі те, що вважалося розумним, не було історичним, а те, що вважалося історичним, не було розумним [219, с. 82]. Водночас Х.Ортега-і-Гассет зазначає: «Не думаю, що історичні епохи можуть бути тотожними. Треба порівнювати не епохи, а групу спільних чинників, притаманних епохам. Всі феномени однієї епохи є єдиноутробними братами, попри їх ворогування. Фашизм і цезаризм мають за спільну передумову зневагу до усталених інституцій». Щоб дати визначення епосі, мало знати, що в ній діялось, доконче треба знати, що в ній не діялось, що в ній неможливе [218, с. 234]. Х. Ортега-і-Гассет відповідно до ритму свого часу уточнює деякі визначення М. Вебера, зокрема, він наголошує, що легітимність — це освячена основним законом сила. Насильство у фашизмі застосовується
по-третє, суб’єктивні аспекти людської поведінки досліджуються через вивчення поведінки (біхевіоризм), по-четверте, верифікація всіх наукових понять, гіпотез, тверджень має встановлюватись на основі процедур, які можливо практично перевірити, по-п’яте, всі соціально-історичні явища мають бути описані кількісно (квантифікація), по-шосте, соціологія та історія мають бути вільними від оціночних суджень та зв’язків з будь-якою ідеологією (методологічний об’єктивізм). Доба модерну вивела на історичну арену в якості активних діячів широкі народні маси. Саме філософське осмислення їх нової ролі перебувало в епіцентрі творчості Х. Ортеги-і-Гассета. Слід зазначити, що провідні теми досліджень іспанського філософаекзистенціаліста Хосе Ортеги-і-Гассета (1883–1955) посідають помітне місце серед проблематики соціології історії. На початку філософського творчого шляху він був кантіанцем. Потім Х. Ортега-і-Гассет наголошував, що «не побувавши у прегарній кантіанській в’язниці, годі з неї визволитися» [216, с. 205]. Х. Ортега-і-Гассет вважав, що історія рухається за законами біологічних ритмів. На їхні максимальні коливання можуть вплинути не другорядні причини, а тільки фундаментальні фактори, первісні сили космічного характеру. Обличчя часу також визначають головні і навіть полярні ознаки, притаманні живому організмові — стать і вік. Історія ритмічно коливається від одного полюсу до іншого, дозволяючи в якісь епохи домінувати чоловічим якостям, у інші — жіночим, часом звеличуючи хлоп’яцьку поведінку юнака, а часом дозрілість і похилий вік [217 с. 270]. Зокрема, це стосується історіософської характеристики масового суспільства. Він зазначав, що антична людина відзначається неймовірною сліпотою щодо майбутнього, вона шукає в минулому зразка для сучасної ситуації. Інтерпретація життя античною людиною перекреслює історію, бо будь-яка наука можлива лише за умови ймовірного існування закону, чогось сенсорного і збагненного. Сучасні європейці, навпаки, зорієнтовані на майбутнє. Історія нації — це не лише історія її творчого і висхідного періоду, це також історія її занепаду. Нації утворюються і живуть, допоки мають програму на завтра. Того дня, коли Рим перестав бути прекрасним завтра, імперія розпалася [218, с. 143]. У праці «Бунт мас», опублікованій 1929 р., у рік початку Великої депресії, яка є важливим вододілом в історії сучасного західного цивілізаційного ареалу, Х. Ортега-і-Гассет поставив проблему «приходу»  до влади широких мас. Під масою він розумів «рядову людину». Представник мас — це людина, що її життя не має мети і пливе за течією. [216, с. 17, 40].
6564
Т. Парсонс зробив внесок у дослідження аномії як структурнофункціонального порушення соціальних норм. Він слушно наголошував, що  ступінь аномії — це питання конкретних емпіричних досліджень. Водночас Т. Парсонсу закидають недооцінку об’єктивних соціальних обмежень ступеня свободи людської дії. Помітним внеском до скарбниці соціальних теорій є парсонівська теорія соціального контролю. Саме соціальний контроль покликаний зменшувати розходження між системою нормативних очікувань суспільства та фактичною поведінкою людей. Т. Парсонс поставив проблему дослідження тривалих історичних змін, які призводять до структурних змін у цінностях, що регулюють взаємодію одиниць системи. Важливим параметром, який відрізняє примітивні суспільства від розвинутих, є ступінь їхньої структурної диференціації [395, с. 260]. Ідеї Т. Парсонса про функціональне значення економічних, політичних, ідеологічних підсистем, про стабільність (інваріант) даного значення використовуються як теоретичне обґрунтування кількісного підходу до історії, що базується на виявленні станів стабільних соціальних систем, Однак у такому разі залишається поза увагою залежність функціональних зв’язків від часу. Т. Парсонс виділив первісні, проміжні та сучасні суспільства [196, с. 521]. Загальна система дії, за Т. Парсонсом, може спрощено бути викладена наступним чином: система поведінки = особистісна система = соціальна система = культурна система [395, с. 325]. Інтерпретація зазначених підсистем має здійснюватися на підставах предметної специфіки соціальних наук [196, с. 259]. Типові змінні дії: афективність — нейтральність, специфічність — дифузність, орієнтація на себе — орієнтація на іншого, універсальність — партикулярність, кількість дії — якість виконання [89, с. 179]. Загалом теорія Т. Парсонса описує соціальноісторичний процес для стабільних періодів історії. Ще один учень П.Сорокіна з Гарвардського університету, Роберт Мертон (1910–2003), є автором ідеї теорій середнього рівня, відмови від ототожнення буття та утилітаризму. Мертонівська структурно-функціональна парадигма розглядає суспільство як систему, котра саморегулюється. Дослідження конкретних соціальних процесів він пов’язував із теоріями середнього рівня, які організують мову емпіричних досліджень. Теорії середнього рівня нібито виступають посередниками між абстрактами та емпіризмом, саме у такий спосіб вони можуть використовуватися в історичній соціології. У праці про явні та латентні функції Р. Мертон зазначав, що досить часто один і той же термін використовується для визначення різних понять,
не для утвердження і накидання права, а просто заповнює порожнину, заміщує відсутність будь-якої законності. У політиці завжди приймає рішення соціальний тулуб, і владу забирає той, хто стає його виразником. Коли до влади приходить рішуча меншина, то країна переживає стан важкої кризи [219, с. 203]. За витвором культури Х. Ортега-і-Гассет вбачав певний тип людини. Зокрема, епохи, про які ми починаємо мати безліч відомостей, є епохами, коли вже існують історики, котрі беруть на себе обов’язок їх зберегти. Історія, як і виноград, — осінні ласощі. Кожен народ має свій давній час, свій середній вік і свій новітній вік. Це дитинство, молодість і зрілість кожного народу [219, с. 384]. До сьогодні актуальними залишаються слова Х.Ортеги-і-Гассета: «Ми відкриваємо не більше істин, ніж шукаємо». Розширенню діапазону пошуку соціальної істини присвячена наукова праця найближчого помічника П. Сорокіна Толкотта Парсонса (1902–1979). Водночас він був продовжувачем веберівської традиції ідеальних типів, які відносяться до реальності як гіпотетичні конструкти, сприяв створенню певних методологічних містків між соціальними науками. Саме за допомогою цієї методології Т.Парсонс шукав відповідь на питання: «Як люди спроможні співпрацювати один з одним?» Пошук відповіді на це питання був пов’язаний із розвитком поняття системи співвідношення спільних категорій для різних соціальних дисциплін. Адже певна теорія дає не картину дійсності, а точку зору на неї. У працях «Структура соціальної дії» (1937) та «Соціальна система»  (1951) Т. Парсонс окреслив коло соціальних проблем, які вивчав усе своє життя. Зокрема, він наголошував, що людська дія пов’язана з усією системою соціальних відносин. Для її дослідження Т. Парсонс розробив поняття «система» та наголошував, що аналізувати структуру соціальної дії потрібно за допомогою системного методу досліджень. У соціальній системі постійно перебувають засоби обміну: гроші, влада, вплив, ціннісні зобов’язання.  На глобальному рівні як систему можна розглядати глобальне суспільство (людство), на середньому — національні держави та регіональні союзи, на мікрорівні — локальні об’єднання. Такий підхід дає можливість з’ясувати структурні елементи соціальної дії, встановити функціональні залежності між ними, пов’язані з соціальними нормами. Функціональні залежності розкриваються через статус, місце людини у системі суспільних відносин: стать, вік та роль, яку людина виконує в цьому статусі. Соціальний порядок втілює невипадковість соціальної взаємодії [392, с. 324]. Найбільший інтерес для історичної соціології становить аналіз суб’єктів історичної дії.
6766
Зазначимо, що Н. Еліас одним із перших соціологів почав критикувати своїх колег за тотальний відступ у сучасне. Така позиція, на його думку, збіднює насамперед евристичні можливості соціології, адже лише в історичному контексті можна вивчати емоційні та раціональні мотиви поведінки людей, які постійно змішуються. З цієї взаємозалежності виникає своєрідний порядок, який визначає напрям історичних змін. Індивіди формують історичні образи і самі історично формуються зазначеними образами. Головна праця Н. Еліаса, яка нами розглядається в контексті історичної соціології, «Про процес цивілізації. Соціогенетичне та психогенетичне дослідження» (1939). Н. Еліас вибудовував концепцію цивілізації на основі досліджень істориків, антропологів, психологів, соціологів. Загалом він прослідкував трансформацію психологічних структур, звичок, манер поведінки людей західноєвропейського суспільства, починаючи з часів середньовіччя до доби модерну [320, с. 12]. Головна концептуальна теза праці сформульована таким чином: у змінах форм державного устрою знаходять своє відображення структурні зміни західного суспільства в цілому. Зазначимо, що в першій главі «Про придворне суспільство» Н.Еліас одним із перших ввів поняття «громадська думка». Аналізуючи соціальний простір придворного суспільства, Н. Еліас наголошував, що треба було чітко визначати дистанцію з одними та близькість з іншими, дозувати будьяке привітання, розмову, яка виходить за межі сказаного слова або зробленого руху [320, с. 275]. Врешті, на його думку, серйозні історичні зміни відбуваються у строгій закономірності. Зокрема, у соціально-політичному контексті «спочатку замок протистояв замку, потім — уділ уділу, врешті  —  держава державі». Цікавою видається запропонована Н. Еліасом концепція генези модерного західноєвропейського суспільства. Він висунув гіпотезу, що в соціальному просторі є певна кількість людей та обмежена кількість соціальних шансів, обмежених щодо людських потреб. Загалом система розвивається в напрямі боротьби за виживання, коли все менша кількість людей володітиме все більшою кількістю шансів. Зокрема, Н. Еліас зазначав, що коли у великому соціальному об’єднанні є багато дрібних спільнот, які утворюють макрооб’єднання завдяки взаємозв’язкам одного з одним, котрі володіють приблизно однаковою соціальною силою, є вільними, оскільки їм не перешкоджає монополія, та спроможні конкурувати за соціальні шанси, тобто насамперед за засоби виробництва та засоби існування, з’являється велика ймовірність того, що в конкурентній боротьбі один з них переможе, а інші зазнають поразки.
так само як і одне поняття визначається різними термінами. Він висунув постулат функціональної єдності суспільства та постулат універсального функціоналізму. У кожному типі цивілізації кожна ідея або вірування виконують певну життєву функцію. Так само як одне й те саме явище може мати різноманітні функції, так і одна й та сама функція може по-різному виконуватися різними явищами. Не всі культурні продукти певної епохи мають однаковий ступінь зрілості. Р. Мертон також розробив власну структурно-функціональну теорію. Функції він визначав як такі наслідки, які спостерігаються та сприяють адаптації даної системи. Натомість дисфункції зменшують ступінь адаптації системи. Знаходження прихованих функцій є важливим прирощенням соціального знання. Функціональні недоліки офіційної структури можуть породжувати альтернативну структуру для виконання існуючих потреб більш ефективним шляхом [175, с. 314]. На думку Р. Мертона, теорія середнього рівня має охоплювати обмежену групу взаємопов’язаних явищ, а не весь соціальний порядок у цілому. Він слушно наголошував, що соціальні суб’єкти реагують не лише на об’єктивні риси ситуації, а й на сенс, який вона для них має. Водночас Р. Мертон фактично спростував жорсткий функціоналізм Т.Парсонса. Він закликав відмовитися від ототожнення мотивів та об’єктивних наслідків соціальних дій: явна функція — об’єктивний наслідок дії, латентна функція — опосередкований наслідок дії. Класифікацію можна доповнити опосередкованими, але визначеними явною функцією, та явними, але опосередкованими діями [89, с. 253]. Прикладні дослідження Р. Мертона, зокрема в галузі історичної соціології, були присвячені аналізу виникнення експериментальної науки в Англії у ХVІІ ст. Вчений перебільшував ступінь теоретичності та методологічної чистоти науки і підкреслював, що потрібні теорії з обмеженим середнім рівнем застосування. Врешті, Р. Мертон слушно наголошував, що намагатися здійснювати соціальні зміни, не враховуючи в достатній мірі латентних функцій, які виконує соціальний організм, що підлягає змінам, — це соціальні заклинання, а не соціальна інженерія [175, с. 460]. Ще одним класиком історичної соціології можна вважати німецького соціолога Норберта Еліаса (1897–1990), який увійшов в історію соціології як нащадок та продовжувач соціологічної традиції Макса Вебера. Він навчався у його брата Альфреда Вебера. В історичному контексті Н. Еліас ретельно досліджував створені людьми образи як конструкти соціальної реальності. Поняття образу він використовував як теоретичну ланку між структурою та дією.
6968
цивілізацій: їх виникнення, розвиток, злам, деградація і занепад. Неадекватна відповідь може спровокувати злам цивілізації, який може стати початком кінця локальної цивілізації. Врешті, з 21-ї цивілізації, які були ідентифіковані та описані А.Тойнбі, 16 вже мертві [271, с.185]. Зазначимо, що А. Тойнбі в рамках циклічної парадигми намагався відійти від органістичного розуміння соціуму, спираючись на вивчення ролі соціокультурного чинника. Він, на відміну від О.Шпенглера, вважав, що наукові методи, створені для аналізу неживої природи, непридатні для дослідження історичних та соціальних процесів. Врешті, цивілізація є справою рук релігії. Іммануїл Валлерстайн (народився 1930 р.) пропагує та розробляє цивілізаційно-культурний підхід. Помітний внесок у розвиток ідей історичної соціології він зробив як директор Центру Фернана Броделя з досліджень економік, історичних систем і цивілізацій. У 1994–98 рр. І. Валлерстайн також був президентом Міжнародної соціологічної асоціації. На відміну від багатьох соціальних мислителів, він наголошує, що історична наука повинна починати з абстрактного та рухатися до конкретного [58, с. 22]. Теорія «Світ-системного аналізу» І. Валлерстайна переглядає класичну парадигму соціального розвитку, яка встановилася у ХІХ ст. З точки зору цієї теорії, ключову роль в історичній динаміці відіграють глобальні фактори. Водночас, ціннісний аспект прогресу історично відносний [232, с. 95]. Світ-системний аналіз, на думку багатьох, є переважно економікоцентричним та неуважним до культурної багатоманітності людства. І.Валлерстайн виділяє три основні стадії в історії. Перша — існування мінісистем, які є відносно невеликими, економічно самодостатніми з чітким внутрішнім розподілом праці та єдиною культурою. Вони домінують в епоху полювання та збиральництва і продовжують існувати до часу виникнення аграрних цивілізацій. Друга — стадії «світових імперій», які інтегрують багато ранніх міні-систем. Домінуючими стають сільськогосподарська економіка, потужне військово-політичне правління, жорстка адміністрація та система оподаткування. Проте життєва спроможність цих ранніх імперій підривається зростанням бюрократичного апарату та складністю виконання адміністративних функцій на відносно великих територіях (врешті з цим може зіткнутися і світовий уряд — А. М.). Третя — епоха світової економіки, або світових систем виникає на початку ХVІ ст. З того часу держава як регулююча та координуюча сила поступається частиною своїх прерогатив на користь ринку. Функцією держави залишається збереження структури економічної активності. Відбувається поділ світової системи
Внаслідок цього все менша кількість матиме все більші шанси, все більша кількість спільнот, які програли, повинні будуть вийти з конкуренції, опиняючись у прямій або опосередкованій залежності від все меншої кількості переможців. Чим більш всеохоплюючими стають монополізовані шанси, тим більш диференційованою стає мережа людей, яка функціонує заради реалізації цих шансів, чим більша монополія, тим більше вона пов’язана з поділом праці. Приватна монополія індивіда поступово стає монополією цілого соціального прошарку, суспільною монополією, центральним елементом держави [320, с. 105–107]. Іманентним сенсом історичного процесу стає боротьба за центральну монополію все більш високого рівня. Ця боротьба стає глобальною. У новий час, зазначає Н. Еліас, циркуляція моделей поведінки здійснюється швидше, ніж у середні віки, внаслідок більшої взаємозалежності різних прошарків, тісніших контактів, постійної напруженості у відносинах між різними соціальними прошарками. На відміну від О. Шпенглера з його вражаючою картиною «занепаду Європи», концепт Н. Еліаса є більш оптимістичним. Зокрема, він наголошував, що «цивілізація ще не завершилася, вона перебуває у становленні» [320 с. 327]. Метою цього становлення є досягнення ідеального стану, коли вільний розвиток кожного стане передумовою для вільного розвитку всіх. Так,  закінчуючи свою працю, Н.Еліас виклав гуманістичний ідеал, вперше сформований марксизмом. Творчість британського історика А. Тойнбі можна розглядати як одну з останніх монументальних праць. Коли вперше знайомишся з його творчістю, пригадується стара притча. Один східний деспот доручив написати всесвітню історію. Довго працювали історики і підготували багатотомні фоліанти, для яких знадобилося ціле стадо віслюків. Розгнівався деспот та наказав скоротити працю. Через деякий час була написана одна, але дуже велика книга, яка знову не влаштувала правителя. Тоді автор переповів історію у чотирьох словах: «вони народжувалися, жили і вмирали». Відомий британський історик Арнольд Тойнбі (1889–1975) впродовж 1934–1961 рр. видав 20 томів своєї праці «Дослідження історії». Методологічний підхід: аби зрозуміти частину, мусимо насамперед зосередити увагу на цілому. Історик ніколи не може звільнитися від суспільства, в якому живе він сам [271, с. 28]. Порівняльне дослідження цивілізацій досі становить найбільший інтерес у творчій спадщині А. Тойнбі [270, с.19]. Розвиток історії цивілізацій він вкладає у механізм виклик — відповідь. У зазначеній моделі позначається характеристика ритму розвитку локальних
7170
парадигми соціології. Певний інтерес для історичної соціології становить розроблена Ю. Хабермасом концепція соціальної комунікації як своєрідної еманації природної герменевтики життєвого світу. Оскільки природа людського існування породжує конфлікти, які є нормою для живих організмів, саме комунікація покликана забезпечувати реалізацію практичного, пізнавального та емансипаційного інтересів [401, с.284]. У 1971 р. відкритою комунікацією став диспут Ю.Хабермаса та Н.Лумана з приводу соціальної теорії та соціальних технологій. Врешті обидва класика сучасної соціологічної думки зазначали, що людина не примушується до участі в дискурсі. Ніклас Луман (народився 1927 р.), як зазначає дослідник його творчості Вальтер Різе-Шеффер, за часів постмодерну провокує дебати щодо загальної теорії соціальної системи [393, с.7]. Провідними постулатами творчості Н.Лумана є реалізм і конструктивізм. Основне поняття лумановської соціології — слово «значення». Суспільство Н.Луман розглядає як соціальний процес [372, с.178]. Витоки історії — не в ідентичності, а у різноманітності. Дослідження історичної соціології Н. Луман пов’язав із вивченням кохання як пристрасті. Він розглядає кохання не як почуття, а як своєрідний символічний код. Семантика інтимності посідає, на думку Н. Лумана, почесне місце у структурі повсякденності. Пошук кохання він розглядає як своєрідну валідизацію самооцінок різних субєктів [374, с. 87]. Мемуари Джакомо Казанови Н.Луман вважав показовими у контексті змін моралі інтимності напередодні Великої французької революції. Н. Луман наголошує, що у сфері сексуальності важливі зміни настають з другої половини ХVІІІ ст.: кохання втрьох, зміни ролей, вільні пози тіл, інцест. Врешті, історична соціологія дає часу більш абстрактне тлумачення, ніж історичні дослідження [374, с.10]. Ключовим завданням історичної соціології Н.Луман вважає аналіз змісту семантики соціальної структури [385, с.41]. Зазначимо, що в цьому розумінні зміст трактується, за А. Шюцем, як селекцію декодування символів [389, с.22]. У зазначеному контексті особисто Н.Луман провів низку досліджень, зокрема історії ідеї соціальної диференціації [388, с. 321]. Правда, любов, власність, гроші, влада, право, комунікація.  [387, с. 212]. Н Луман ввів поняття «автопоезіс», тобто спроможність системи до «самовідтворення». Він зазначав, що явища суспільного життя, які досліджуються, розуміються як реальність, в якій дослідник начебто присутній, завдяки чому зазначена реальність авторизується [389, с. 219]. Загалом сюжети історичної соціології, розроблені Н.Луманом, вплинули на розвиток теоретичних засад історичної соціології у другій половині ХХ ст.
на центр, напівпериферію, периферію. Бідні держави залишилися лише залученими до світ-системи. І. Валлерстайна в цьому зв’язку звинувачували в механічному перенесенні ідеї класової нерівності на рівень міжнародних відносин [38, с. 108]. За концепцією І.Валлерстайна все, що є історичним, визначається як системне, і все, що є системним, є історичним. Історична система розглядається як інтегрована мережа політичних, економічних і культурних процесів, які в сумі утримують систему в єдності [39, с. 197]. Він слушно наголошує, що наука глобального суспільства повинна стати міждисциплінарною та відкинути поділ соціальної реальності на політичні, економічні, соціокультурні складові. Саме теоретичні аспекти розв’язання цього завдання перебували в центрі уваги творчості М.Фуко. Мішель Фуко (1926–1984), відомий французький філософ та історик культури, у книзі «Археологія знання» (1969) з’ясував історичні умови виникнення філософських установок різних наук та зв’язків між елементами пізнання. М. Фуко зазначає, що історичні описи неодмінно мають відповідати актуальним особливостям знання, вони примножуються у процесі його трансформації, до того ж знову й знову вступають у суперечність один з одним. На зміну лінійним послідовностям, які досі були об’єктом досліджень, прийшла взаємодія глибинних залежностей. У міру того, як ми спускаємося до все глибших підвалин, історичні такти стають дедалі протяжнішими [311, с. 6]. Головні категорії його підходу — це «позитивність», тобто єдність у часі і просторі матеріалу, який утворює предмет пізнання, «історичне апріорі» як сукупність, що дає можливість прояву позитивності в тих чи інших висловлюваннях, «архів» як перелік висловлювань, породжених у рамках позитивностей, за правилами, заданими історичним апріорі. Епістема розглядається М. Фуко як сукупність всіх зв’язків, які можливо відкрити для кожної даної епохи між науками, коли вона аналізується на рівні дискурсивних закономірностей. Наприклад, в епістемі Відродження слова та речі схожі, натоміть у класичній — опосередковані. Загалом філософія та оригінальні історичні дослідження М.Фуко готують історію до стрибку в невідомий постмодерн. Цій меті також слугує творчість німецького філософа, живого класика Юргена Хабермаса (народився 1929 р.), який працює у парадигмі неомарксизму. У 1956–1959 рр. він працював асистентомдослідником Інституту соціальних досліджень у Франкфурті-на-Майні. У 1964р. навчався філософії у Хоркхаймера [413, с.225]. Його творчість є проявом неомарксистського інтересу до реконструкції історичного матеріалізму [395, с. 18]. Зокрема, вона спрямована на пошук базової
7372
Поступово становище почало змінюватися. На початку 30-х рр. ХХ ст. помітною стала криза традиційного історизму з його догмою про неповторність історичних явищ. Історики дійшли висновку, що, спираючись лише на інструментарій своєї науки, вони не можуть визначити місце індустріалізації та урбанізації в історії європейських країн. Індустріальний переворот підштовхнув істориків повернутися до ідей універсальної за суттю соціальної історії. Отже, соціальна історія стала першим спільним плодом істориків і соціологів. До 50-х рр. ХХ ст. переважала історія державного устрою. Водночас звернення істориків господарства до середніх віків та до раннього Нового часу, знаходження  нових масових джерел, таких як описи феодальних земельних володінь, сприяло перенесенню поняття «структура» у сферу соціального, яке все активніше досліджували історики. Наприкінці 50-х років ХХ ст. у західній соціологічній думці активізувалася критика вузького емпіризму. Врешті, соціологи почали визнавати, що кожне досконало продумане соціальне дослідження потребує розробки концепцій із широким історичним діапазоном та ретельного використання історичного матеріалу. На основі такого погляду виникає новий історизм, або історична соціологія як спеціальний теоретико-методологічний напрям, який вивчає конкретні історичні проблеми під кутом зору соціологічної науки. Зокрема, це стосується індуктивних порівняльних досліджень конкретних історичних подій з метою пошуку загальних механізмів соціально-історичних процесів. Зазначена тенденція підкріплювалася  теоретичною історією, зокрема представниками французької школи «Анналів», та соціальною історією. Люсьєн Февр (1878–1956) наголошував, що будь-яка історія є вибором, адже внаслідок випадкового збігу обставин одні сліди минулого знищуються, натомість інші зберігаються. Крім того, в силу особливостей мислення дослідників, як тільки накопичується значна кількість документів, історики починають спрощувати, скорочувати їх. Історик, зрештою, сам створює матеріали для своєї роботи, він починає дослідження певної проблеми, маючи робочу гіпотезу, яку треба веріфікувати [304, с. 123]. Французький історик Фернан Бродель (1902–1989) розглядав історичні процесі крізь призму структурно-функціоналістського підходу [38, с.14]. Для нього події — лише вершки піни, що утворюється навколо створюваних історичних тенденцій. Хоча перша ластівка ще й не робить весну, вона є її провісницею. Окремі дослідження в галузі історичної соціології підготували сприятливі передумови для повного відродження історичної перспективи в соціології.
Останні три десятиріччя ХХ ст. в історії соціології пов’язані з поступовим розвитком великої кількості різних шкіл і підходів. Також спостерігається посилення зв’язків між соціологією та низкою інших соціальних дисциплін, насамперед історією, соціальною філософією, політологією, демографією, географією, що призводить до суттєвих змін у предметній сфері соціального знання. Зокрема, Чарльз Тіллі наголошував, що зустріч соціології та історії породжує низку самостійних соціальних наук, наприклад соціальну історію та історичну соціологію [263. с.237]. З його точки зору, історія як феномен певним чином кумулятивно впливає через минулі події на сучасне. Зважаючи на це, соціологія має отримати історичне обґрунтування. Оскільки головною метою соціальної науки є пояснення трансформацій, це вимагає знання історичної перспективи [378, с. 81]. Пьотр Штомпка (народився 1947р.) у книзі «Соціологія соціальних змін» поставив важливі питання зв’язку між розвитком та головними проблемами історичної соціології. П. Штомпка також зробив помітний внесок у концептуальне розуміння циклічної природи соціального розвитку. На його думку, категорія «соціальна зміна» описує окремо взяту зміну суспільства від однієї ранньої стадії до більш пізньої. Поняття «історичний процес» стосується послідовності самостійних перетворень, яке зазнає суспільство протягом тривалого відрізка часу. За П.Штомпкою, актуальні сьогоднішні події поєднують у собі діяльність структур та дії суб’єкта (практику) в будь-який даний момент часу. Вони впливають як на структури (модернізуючи або створюючи нову мережу відносин) так і на суб’єктів (модифікуючи або формуючи їхні внутрішні властивості) в кожний наступний момент часу. Внаслідок цього виникає модифікований або новий тип діяльності, водночас змінюються соціальні умови для здійснення практичних дій. Якщо внаслідок діяльності відбуваються якісь події, вони знаходять відображення в новій практиці, яка поєднує діяльність нових структур та дію нових суб’єктів. Потім вже нова практика починає аналогічний цикл, який змінюючи структури та суб’єктів, модифікує діяльність і способи її реалізації, що стимулює появу наступного модифікованого типу практики. Ця послідовність продовжується, відтворюючи зміни суспільства, які постійно накопичуються. Будь-який конкретний стан суспільства П.Штомпка розглядає як одну з фаз історичної послідовності, продукт здійсненої діяльності, акумульованої історичної традиції та передумову для наступної діяльності. Водночас будь-яка соціальна подія, перебуваючи в потоці історичного часу як компонент практики, є відображенням всієї попередньої історії та зародком майбутньої історії [295, с.285–286].
7574
тривалості. Інші зберегли вірність історичній тематиці та звернулися до досліджень особливостей функціонування соціальних груп, включених у процеси модернізації. Прихильники третього напряму працюють на мікрорівні, досліджуючи проблеми взаємодії соціальних структур з конкретною діяльністю людей [313, с. 88]. У 1982р. Ф.Абрамс навіть наголосив на необхідності повної інтеграції соціології та історії. Він визначає історичну соціологію як спробу зрозуміти співвідношення особистої активності і суспільства як соціальної організації, котра невпинно формується в часі. Його концепція історичної соціології є більш близькою до філософії історії. Оскільки історія та соціологія мають подібний предмет дослідження, а саме суспільство, останнє слід розуміти як процес, котрий історично створюється індивідами [332, с.82]. Зазначений процес складається з історичних подій, які є моментом становлення, в котрому нібито зустрічаються дія і структура. Головні повороти процесу відбуваються під впливом великих подій. При цьому головною рушійною силою історії виступає діалектика людської діяльності. У свою чергу хід історії визначається діалектикою структурування. Виходячи з вищезазначеного, головна загадка історичної соціології формується наступним чином: як ми, будучи активними суб’єктами, створюємо світ об’єктів, які незабаром стають суб’єктами, аби зробити нас своїми об’єктами. Загадкою Сфінкса стає проблема того, як майбутнє проектується в сучасному, створюється на фундаменті минулого за допомогою нинішніх новацій. Мікроісторії так само важко встановити зв’язок із минулим, як і макроісторії. Мікросоціологія пов’язана з аналізом повсякденної взаємодії між людьми. Досвід часу є повсякденним досвідом [334, с.117]. Однією з найпомітніших праць, написаних на перетині історії та соціології повсякденності, є монографія німецького соціолога Урсули Бехер «Історія модерного стилю життя. Їжа — Житло — Вільний час — Подорожі», яка наголошує, що стиль життя, по суті, формує структуру ментальності епохи. [335, с.260]. Відомий американський соціолог Чарльз Міллз в 1961р. підвів своєрідний підсумок адекватності сприйняття історії громадською думкою, яка править світом. У пересічного читача складається враження, що історія — це нісенітниця, легенди на теми минулого, потрібні для задоволення поточних проблем ліберальних та консервативних політиків [85, с.139]. Подібний імідж не міг не турбувати істориків. Водночас слід було враховувати тенденції розвитку науково-технічного прогресу, який посилив вплив природничих наук, успіхи історичної демографії, структурної
Цей «мейнстрім» у західній соціологічній думці почав досягати апогею в 70–80-ті рр. ХХ ст. [390, с. 80]. Датський дослідник Я. Алстед у праці «Розвиток людського суспільства. Критичний вступ в історичну соціологію» (Розкіллє, 2001, 172 с.) аналізує тенденції, які розгорталися у західній історичній соціології, починаючи з з 1960-х років. Автор характеризує їх як «зустріч» історії та соціології і зосереджується на чотирьох чинниках змін у суспільстві: їх «моторі», носіях, характері та спрямованості. Я. Алстед аналізує підходи до зазначених проблем за роботами відомих соціологів (Б. Мур, Ч. Тіллі, Т. Скочпол, Е. Гідденс, М. Манн). З’ясовуються суперечності між мікросоціологією та історичною соціологією. Автор звертається і до мікросоціологічних аспектів проблеми — структури людської психіки як фактора не лише поведінки та мотивації, а й чинника розвитку груп, організацій. На думку автора, підходи сучасних соціологів до розвитку суспільства потребують доповнення, зокрема докладнішого вивчення людської психіки [190, с.156]. Зростання в наукових колах західних країн інтересу до історичної соціології позначилося на справжньому журнальному бумі. Це стало свідченням того, що соціологічне дослідження історії нарешті здобуло повноправний статус у соціології [388, с. 231]. Зокрема, йдеться про мікроісторію, тобто історію скажімо певного соціального явища. Початок цієї тенденції російська дослідниця А.Черних пов’язує із заснуванням у 1958 р. істориком Сільвією Трапп журналу «Порівняльні дослідження суспільства та історії». Згодом, у 1963р. з’явився журнал «Історія праці», у 1967р. — «Журнал соціальної історії», у 1970р. — «Журнал міждисциплінарної історії», у 1975р. — «Журнал історії родин», у 1976р. — журнал «Історія соціальної науки». Починаючи з 1988р., виходить «Журнал історичної соціології», членом редколегії якого є  російський історик Арон Гуревич. Повна інституціоналізація нового напряму соціології відбулася в 1983р., коли у рамках Американської соціологічної асоціації була створена секція історичної соціології [313, с.87]. У 80-тіроки ХХст. Ф. Абрамс наголошував на потребі тіснішого союзу історії та соціології з огляду на неминучий історичний характер соціологічної аргументації. На даний час з’явилися праці провідних представників історичної соціології Ч. Тіллі, Т. Скочпол, І. Валлерстайна, в яких широко використовується історичний матеріал. На думку А.Черних, до кінця 80-х рр. ХХ ст. методологія історичної соціології на Заході розвивалася у трьох основних напрямах. Представники першого з них — вихідці із соціальної історії — повністю відійшли від неї та звернулися до дослідження макроструктурних процесів великої
7776
Відомо, що досі відсутня єдина теорія постмодерну. Він єдиний лише в одному, а саме в запереченні проекту Просвітництва, руйнуванні Великих просторів та запереченні Великого історичного часу [197, с.16]. Тому все частіше починає здаватися, що Середньовіччя закінчилося лише в підручниках. Історичним початком модерну вважають індустріальну революцію. Під модернізацією прогресистська ідеологема розуміє перехід від бідних аграрних суспільств до соціально диференційованого індустріального суспільства. Зазначений тип соціальних змін в Європі економічно започаткувала англійська індустріальна революція 1760–1830 рр., а політично — Французька революція 1789–1794 рр. Для епохи постмодерну характерні конкурентна демократія та узгодження інтересів різних груп на основі суспільного договору, ринкова економіка з масовим споживанням, нові джерела соціальної нерівності, індивідуалізація та плюралізація життєвих стилів. Прогресуючою стає регіональна нерівність. Модерн зруйнував один з основних принципів традиції — принцип соціальної ієрархії, згідно з яким диференціація людей і соціумів має відбуватися не за вертикальними соціально-статусними сходинками, а за їхньою природою [76, с.12]. Коли йдеться про час «після сучасності», тобто постмодерн, передусім слід уточнити термінологію. Спочатку зазначений термін утвердився в культурології. Незабаром набув поширення філософський постмодерн, імпульс розвитку якого можна знайти наприкінці 60-хрр. ХХ ст., коли з’явилися класичні праці Ж.Дерріди, М.Фуко, Ж. Бодрійяра. Філософський постмодернізм виступив проти ієрархічної організації світу та логоцентризму і став пропагувати самоцінність будь-яких проявів культури та форм організації суспільного життя. Методологічні засади філософського постмодернізму спираються на постструктуралізм, який заперечує намагання знайти порядок та сенс у всьому, внаслідок чого не вдається осмислити нелогічну сутність світу. Причому слід визнати, що принаймні в Європі та Північній Америці постмодернізм, так би мовити, не «придумав» ситуацію деміфологізації соціального середовища, а лише осмислює її [280, с. 345]. Руйнація смислових стереотипів, на думку постструктуралістів, спонукає до вільних асоціацій, які стимулюють появу багатьох сенсів, що не перебувають в ієрархічній залежності один від одного. По суті, замість реальності з’являються так звані «симулякри», в яких відображено уявну реальність. Реальність існування підміняється феноменом «дежа вю», тобто вже баченого. Внаслідок цього зростає інтерес до минулого, в якому можна спробувати знайти не лише зміст історії, а й апологію майбутнього.
лінгвістики та інших наук. Історики гостро почали відчувати відсутність теорії, яка дала б можливість адекватно пояснити накопичений матеріал. Отже, в умовах НТР та породженої нею суспільної атмосфери переосмислення завдань і методів історичної науки пішло шляхом подальшої сцієнтизації, тобто протиставлення історії природничим наукам змінилось переконанням у їхній принциповій спільності. Засвоєння міждисциплінарних методів соціальних та навіть природничих наук нині оголошується головним напрямом оновлення історичної науки. Основні моменти на цьому шляху — це кліометрична історія, відмова від історії подій на користь історії повсякденності. Доктрина історичної соціології має сприяти розробці теоретичного синтезу, змістом якого мають бути водночас мікроаналіз людської поведінки, інтерпретація сучасної епохи та прогностична картина тривалого історичного розвитку.
1.3. Постмодерний виклик історичній соціології Говорячи про період після сучасності, російський соціолог Л. Іонін слушно наголошує на тому, що за постмодерну завдяки засобам масової інформації всі події нібито відбуваються в реальному часі, тобто «тепер». Внаслідок цього здається, що історія закінчилася [94, с.129]. Так здається й суто об’єктивно, якщо спробувати з’ясувати типологію суспільних моделей, реалізованих упродовж всієї історії. Наприклад, французький соціолог Жан Фурастьє подав типологізацію суспільних моделей: ідеальний тип традиційного суспільства — до 80% зайнято у сільському господарстві; індустріальне суспільство — у сільському господарстві зайнято до 25%, проте спостерігається своєрідний «голод» на послуги; натомість у постіндустріальну еру до 50% зайняті наданням різноманітних послуг. На етапі аграрного суспільства та зародків індустріального відбувалася гра суспільства проти природи, в розвинутому індустріальному конкурентному суспільстві ми є свідками гри проти іншої людини, натомість інформаційне суспільство забезпечує гра між персонами [379, с.214]. Проте соціальний світ в умовах модерної реалізації проекту Просвітництва ставав все більш доступним для пізнання. Натомість новий час постмодерну прийшов до поділу ціннісних сфер науки, моралі, мистецтва [94, с.269]. Взагалі, у контексті постмодерного виклику історії йдеться насамперед про постмодерн як суто філософське поняття. Філософський постмодерн розглядається як симптом кризової свідомості, що висуває тезу «кінця сучасності» як своєрідної версії християнської ідеї кінця часу [87, с.450].
7978
На думку К. Поппера, універсальної історії людства не існує, наявні лише окремі історії різних частин людства. Натомість існує велика кількість випадковостей, які впливають на умови, в яких реалізуються соціальні закономірності. При цьому кожна конкретна історична подія є результатом зіткнення багатьох конкуруючих сил. Тому найскладніше розробити адекватну модель змін в умовах змін. Помітне місце в історії посідає випадковий, ірраціональний та нестабільний особистісний фактор. Отже, людська історія є унікальним неповторним соціальним процесом. Законів еволюції не існує, адже навіть найретельніше спостереження за розвитком, наприклад, гусені не дозволяє передбачити її трансформацію у метелика. Аргументацію К. Поппера з неомарксистських позицій розкритикував Г. Маркузе, який зазначав, що діалектичний потенціал історичного матеріалізму перекриває певний детермінізм історичних законів [168, с.117]. Постмодерн як філософський феномен повертає людині його власну множину світів, яка не нав’язана йому ні Богом, ні природою [248, с.97]. На початку ХХІст. людство опинилося на тектонічному розломі історії. Досягнувши піку буття, пише російський дослідник О. Неклесса, людство побачило нові дивні контури світу постмодерну, який ламає горизонт історії. Хвиля соціальної ентропії руйнує звичний контекст. Загальна історія у розумінні спільної долі людства, яка була квінтесенцією ідей модерну, зникає в уламках образів часу. На місці цільного образу виникає яскравий колаж культур та лабіринт індивідуальних проектів [188, с.29]. Історію все частіше намагаються розглядати по той бік добра і зла. Ми є свідками лише зорі епохи постмодерну, але вже зараз мова йде про вичерпання прогресивного потоку соціального часу, який наближає час кінця історії. Класичний модерн намагався зупинити мить, перевести її у вічність [378, с. 296]. Постмодерн вічності взагалі не знає. Він закликає замінити модель реальності на модель як реальність. Родовими рисами постмодерну вважають деконструкцію, радикальну плюральність, релятивізм, еклектизм, фрагментарність. Якщо в традиційному суспільстві надії на послаблення соціальної фрагментації покладалися на модернізацію, то в інформаційному суспільстві самі процеси модернізації виявляються факторами соціальної дезінтеграції [42, с.21]. Російський соціолог Л.Іонін визначає постмодерн новою культурною епохою «онаучування» життя та світу [94, с.397]. Постмодерний погляд на наукову методологію заперечує ідею холізму, цілісності. Замість єдності пропагується плюралізм. На перший план
Загалом, постмодерн ставить під сумнів неминучість і можливість соціального прогресу, адже модерн — це проект епохи Просвітництва. Відроджується постулат про неможливість пізнати історію. Водночас постмодерна ситуація актуалізує суб’єктивізм в історії у його тлумаченні Спінозою як віддзеркалення певних випадкових подій у суб’єктивній істині. Філософський постмодерн оголошує все відносним, крім самої відносності [153, с.8]. Стара ідея прогресу знайшла своє граничне виявлення у запереченні науки. Антисистемна та антиієрархічна ідеологія постмодерну як насамперед інтелектуального явища руйнує межі культур та історичних епох [277, с.175]. П. Сорокін 1964р. у праці «Головні тенденції нашого часу» писав, що дезінтеграція будь-якої великої соціокультурної системи у перманентне еклектичне культурне «звалище» означає не лише кінець попередньої системи, а й кінець творчої активності людей [250, с.106]. Проте навіть такий «кінець» у парадигмі циклічного розвитку історії є передумовою для початку принципово нового етапу розвитку. Алегорично такий стан речей можна уявити у вигляді калейдоскопа, коли в результаті повороту змінюється картинка і з хаосу врешті вибудовуються нові характеристики. Тому, на нашу думку, саме циклічна парадигма може бути ключовою для подальшого розвитку історичної соціології в сучасних умовах. В історії розвитку критики ідей класичної історичної соціології помітне місце посідає творчість британського філософа австрійського походження Карла Поппера (1902–1992). Зокрема, він заперечував властиві історичному процесу певні якості, регулярні закономірності, іманентну логіку, сенс та певну спрямованість. У 1957 р. ці думки були концентровано викладені у праці «Злиденність історицизму» [209, с.9]. Передовсім К. Поппер оголосив упередженням віру в історичну необхідність та заперечив можливість раціонального прогнозу розвитку історії. Він піддав нищівній критиці онтологічний погляд на історію, відповідно до якого суспільство змінюється лише в певному напрямку та в своєму розвитку проходить через стадії, визначені необхідністю. Детермінізм як наперед визначений шлях, фаталізм як неминуча необхідність та фіналізм як смислове подолання певних стадій розвитку визначалися К. Поппером як центральна доктрина історицизму. Відкриття законів еволюції повинно дати можливість прогнозувати майбутнє. Історицизм у соціальних науках слугує меті створення історичних прогнозів, відкриття «ритмів», «моделей», «законів» або тенденцій, які лежать в основі розвитку історії. Історії властивий конкретний підхід до подій, а не узагальнення [209, с.192].
8180
виносяться мікропроцеси, відцентрові тенденції, локалізація, фрагментація. Світ розпався на тисячі одиниць, і постмодерн оголосив цей стан цілком природнім. Багатоваріантність та багатоаспектність соціального знання стимулює появу різноманітних теорій. Серед нагальних теоретичних завдань, які постали з новою силою на нинішньому етапі розвитку історичної соціології, вирізняється пошук відповіді на питання, чи належить проблема минулого до сфери соціального знання [372, с.220]. П’єр Бурдьє (1930–2002) у цьому зв’язку наголошував, що соціологія повинна формувати загальні соціальні факти, спроможні відтворити фундаментальну єдність людської практики через межі певних дисциплін, емпіричних сфер методів та аналізу [37, с.188]. На думку вітчизняної дослідниці творчості П.Бурдьє М.Соболевської, постструктуралізм П. Бурдьє спрямований на конструкцію взаємодії суб’єктивної та об’єктивної структур через оператор трансформації об’єктивного у суб’єктивне — габітус [246, с.5]. З цієї точки зору, мабуть, можна визначити й місце історичної соціології у контексті філософії постмодерну. Існує погляд на історичну соціологію, що тлумачить її не як певну теорію, а як комплекс методів аналізу історії розвитку суспільства, який формується у дискурсі, як стилі мислення та способі аргументації [405, с.317]. Такий підхід може дати «нове дихання» соціології. На ХV Всесвітньому соціологічному конгресі наголошувалося на факті прояву тенденції атомізації соціології. По суті, конгрес розпався на десятки «соціологій», на сотні смислових групових центрів [240, с.7]. Водночас паралельно з процесом подальшої диференціації соціології за певними науковими напрямами має посилюватися тенденція до вибудовування більш щільної мережі міждисциплінарних зв’язків, які мають стати формулою нової інтеграції, досягнення мрії П. Сорокіна про «інтегральну соціологію». Соціально-історичний сенс постмодерну у зазначеному контексті, мабуть, полягає у трансформації самої модернізації, яка має враховувати, що різноманітність історичних процесів є невичерпною, її неспроможна увібрати в себе, незалежно від рівня розвитку історичної науки, жодна система історичних понять, адже простий історичний нарратив не розкриває причин подій. Саме внаслідок цього вичерпується ідеологема «кінця історії» як соціального процесу. Ідеологія «кінця історії» сприймається як кінець альтернатив та універсалізація західної демократії. Д. Белл у статті «Відновлення історії у новому столітті» зазначає, що «кінець ідеологій» вичерпав себе, і тепер знову починається історія [20, с.25].
У постмодерністському пізнавальному дискурсі збільшується роль індивідуального. Суб’єктивний компонент теоретизування з’являється лише з появою суб’єктивних компонентів в усіх інших сферах соціального життя. [202, с.20]. Відповідно до логіки циклічної парадигми рано чи пізно з’являються вищі та нижчі точки досягнень соціально-історичного розвитку людства. Можливо, в цьому контексті можна з ціннісно-нормативного погляду розглядати проблему постмодерну. Скидаючи з постаменту ідею раціонального прогресу та пропагуючи свободу, постмодерн доводить до кінця проект Просвітництва. Можливо, в наступному великому циклі історії визрівають умови для другого осьового часу. Отже, ознайомлення з історією розвитку концептуальних засад історичної соціології дає підстави стверджувати, що історична соціологія може зайняти позицію певної метатеорії стосовно історичної науки. Проте її пізнавальні можливості закономірно обмежуються внаслідок неможливості розробки універсальної теорії історичного процесу. Проте така констатація не означає, що історична наука, спираючись на конкретні дослідження, начебто апріорі не повинна мати устремління до формування загальної теорії історичного процесу та інтегрувати, попередньо адаптувавши для власних потреб, теорії, методи, підходи конкретних соціальних наук. Соціальне сприймається як єдність чотирьох складових: гуманітарного, інформаційного, організаційного, матеріального. Водночас громадська думка все частіше втрачає зацікавленість до здійснення контролю за всіма соціальними процесами. Французький соціолог П.Бурдьє наполягав, що читачі читають соціологію скрізь окуляри свого габітусу. Спроба певного постмодерного синтезу може розглядатися в контексті розвитку історичної антропології як один з напрямів інтегративного дослідження минулого, що відрізняється установкою на дослідження уявлень та мотивів людської поведінки у взаємозв’язку з усіма елементами та сторонами соціальної системи і спроможної аналізувати будь-які елементи людських дій через діалог між історією та іншими соціальними науками [119, с.3]. Помітною стає тенденція до антропологізації історії, що проявляється в перенесені центру уваги від аналізу історії структур до дослідження поведінки різних людей як реальних акторів історичної драми. У 70-тірр. ХХст. у Франції розвивається «історична антропологія», яку британці назвали «соціальною антропологією», а американці — «культурною антропологією», яка проте є ближчою до етнології. Взагалі, зустріч історії та антропології не випадково відбулася в епоху світової деколонізації, яка завдала удару по стереотипах європоцентизму, ідеях лінійного прогресу. Загальна криза ідеології прогресу, лінійної побудови історії спонукає до переходу від історії-розповіді до історії-проблеми. Водночас великі концепції, які претендують на остаточне упорядкування історичної емпірики, демонструють свою обмеженість як теорії історії. Історія сприймається не як минуле, а як розповідь про минуле, адже все залежить від того, очами якого сучасного історик дивиться на минуле. Глобалізація, розрив між традиційним та постмодерним ставленням до часу, втрата віри в прогрес та лінійність історичного розвитку ставлять проблему повернення людині відчуженого від неї часу та історичного оптимізму. Майбутнє постмодерну бачиться російському соціологу Л. Іоніну у моделі, коли все відбувається одночасно, все відірвано від логіки та історії кожної події, а тільки логіка та традиція надають події сенс. Водночас, внаслідок руху Землі всі події не можуть відбуватися всюди одномоментно, допоки Земля рухається, когнітивна ідея постмодерну залишається повною мірою нездійсненною [94, с.414]. Все відбуватиметься в реальному часі, тобто історії не буде, як і не залишиться сенсу у всьому, що відбуватиметься. Соціологія залишиться у вигляді когнітивної соціології знання, яка тільки й зможе описати, як (але не чому) все відбувається. Мода стане втіленням культури постмодерну. На часі оновлення та розширення тематики досліджень, збільшення інтересу до компаративістики. Історична соціологія покликана виконувати роль науки, яка генерує концептуальні та теоретичні моделі для інших соціальних  наук, які користуються історичними методами досліджень.

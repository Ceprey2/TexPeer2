http://shron.chtyvo.org.ua/Levchuk_Larysa/Istoria_svitovoi_kultury.pdf
Розділ I.
ПРИРОДА І КУЛЬТУРА
Співвідношення природного і культурного.
Людина як продукт біологічної та культурної еволюції.
Культура — основа гармонізації суперечностей між людиною і приро-
дою.
Співвідношення природного і культурного
Проблема співвідношення природи і культури — одна з перших в
опануванні феномена культури, як у його суттєвих, так і в історичних
проявах. Культуру не можна зрозуміти, не виділивши її в особливу
сферу реального щодо природи. Вже в початкових спробах пізнання
культури її визначали як відмінне від натури (природи). Таке визна-
чення на довгий час заклало розуміння природи й культури як рівно-
значних субстанційних сфер буття не лише роз’єднаними, а й проти-
ставленими одна одній.
Однак очевидність того факту, що людина — суб’єкт і носій куль-
тури — постійно перебуває в об’єктивному, від неї не залежному, на-
туральному (докультурному) зв’язку з природою, вимагає вбачати в
абсолютизації цього визначення однобічність, викривлення дійсності
щодо взаємозв’язку природи та культури.
Нарівні з цим традиційним уявленням стосовно природи й куль-
тури існує протилежне бачення, яке, у свою чергу, розмиває своєрід-
ність культури повним ототожненням її з природою, перенесенням
на культуру природно-біологічних характеристик. У такому випадку
культуру розуміють як пряме продовження органічних пристосувань, 
6
ІСТОРІЯ СВІТОВОЇ КУЛЬТУРИ
як вироблені на основі інстинктів форми поведінки, що гарантують
людині, цьому біологічному індивідові, виживання. Віддаленість на-
веденої інтерпретації культури від дійсності, здавалося б, незапереч-
на. Та реалії культурно-історичного буття у своїх неймовірних «ан-
тикультурних» проявах підтримують існування й такого тлумачення
феномена культури.
Обидві крайні позиції в уявленнях про природу й культуру тіль-
ки загострюють проблему їх співвідношення, вимагаючи визначення
як своєрідності, так і взаємозалежності цих реалій буття.
Втім, не лише пізнавальний інтерес загострює проблему культу-
ри та природи в їх взаємодії. Її значення зумовлюється, насамперед,
реаліями культурного буття, соціальними, антропологічними, духов-
ними та екологічними наслідками взаємодії культури і природи. Це
зобов’язує до ретельного аналізу як своєрідності, так і генетичної й
структурної взаємозалежності природи та культури.
Вже на рівні визначення змісту понять «природа» й «культура»
простежуються їхні взаємозв’язки.
Поняття «природа» — одне з найширших. Передовсім, природа
обіймає все те, що виникло та існує саме по собі, незалежно від волі
й бажання людини. Як результат узагальнення, поняття «природа»
охоплює все існуюче, увесь світ у розмаїтті його форм, і близьке до
понять матерії, універсуму, Всесвіту. Але це визначення більш влас-
тиве природі як матеріальній дійсності в її долюдському бутті. Для
означення дійсності після появи людини як природного, але ж і со-
ціально-культурного чинника, за поняттям «природа» закріплюєть-
ся вся сукупність природних умов існування людини. І вже як така
«природа» фіксує певну межу життєдіяльності людини, відмінність
зовнішніх об’єктивних обставин людського буття від внутрішніх осо-
бливостей самої людської життєдіяльності. Тому природа — об’єк-
тивна, незалежна реальність, яка передує людському соціально-
культурному існуванню, навіть і в самій людині, як її організм чи
антропологічні характеристики.
Поняття «культура» латинського походження і вживалося спо-
чатку для визначення процесу обробки ґрунту. Навіть у цьому вузь-
кому значенні підкреслюється наявність змін в природному об’єкті
залежно від дій людини, на відміну від змін під дією природних при-
чин. Ще в більшій мірі акцентоване діяльне начало як людське зу-
7
РОЗДІЛ I. ПРИРОДА І КУЛЬТУРА
силля зміни у використанні Цицероном цього поняття в переносно-
му значенні — «оброблення людської душі». Поняття «культура» в
цьому значенні обіймає все те, що оброблене, перетворене людиною
(суспільством), що несе в собі людське начало.
Таким чином, перше визначення понять «природа» і «культу-
ра» виявляє їхню відмінність: під культурою розуміють щось ство-
рене людиною, і в цьому значенні — штучне; під природою — все те
натуральне, що існує за не залежними від людини законами. Але ж в
дійсному, об’єктивно-історичному існуванні природа, культура й
суспільство являють собою нерозривну єдність, цілісність (ніяк не
механічну суму «частин»), розвиваючись як природно-історичний
та культуротворчий процес життєдіяльності суспільства. Лише аб-
страгувавшись від цього, подумки можна протиставляти їх як окре-
мі реалії. І хоча на перший погляд межа між культурою та природою
здається очевидною й безпосередньо сприйнятною для кожного, на-
справді культура не лише відрізняється від природи, а й передбачає її
наявність не стільки як попередню, скільки як постійну й необхідну
умову свого існування та розвитку. Це, передусім, об’єктивні при-
родні умови як загальний предмет людської праці, завдяки чому здій-
снюється саме людське життя. По-друге, це об’єктивне матеріальне
начало в самій людині, її тілесна й родова організація. Таким чином,
можливості буття культури задаються природою. Навіть на емпірич-
ному рівні можна констатувати те, що природне не байдуже для тих
форм, за якими «відливається» й живе культура. Свідчення такої за-
лежності можна виявити на всіх рівнях існування різних культур: від
виготовлення знарядь праці й розвитку технології трудової діяльнос-
ті до особливостей побуту та явищ духовного життя.
Природа — вихідний пункт людського розвитку. Людська залеж-
ність від природи базується не тільки на тому, що людина — продукт
органічної еволюції природи. Процес людського буття дедалі більше
потребує взаємозв’язку з природою як необхідної передумови. Од-
нак змістом людського буття є культурне вивільнення із стану без-
посередньої залежності від природи, підпорядкування цієї залежнос-
ті людському розуму й волі. Тому, перебуваючи в об’єктивному, від
неї не залежному зв’язку з природою, людина виробляє суб’єктивні
засоби та створює умови оволодіння цим зв’язком. У цьому процесі
народжується світ артефактів — «учинених речей», виникає «друга 
8
ІСТОРІЯ СВІТОВОЇ КУЛЬТУРИ
природа», створена людиною в процесі праці та предметно введена у
сферу соціальних зв’язків, олюднена, соціалізована природа. Культу-
ра як спосіб людського буття — то вже позабіологічне, надприродне
явище, котре, однак, свідчить, що людина є важливою рушійною си-
лою багатьох процесів біосфери. Варто пригадати хоча б культурні
форми ландшафту, рослинності, тваринного світу як результат люд-
ської діяльності. Чимало з його потреб продиктовані індивідові при-
родною необхідністю — фізіологічні потреби, потреби в продовженні
роду та інше. Відповідно до цього ми знаходимо природну складову в
пізнавальній діяльності індивіда, у спілкуванні, в художній творчос-
ті, у формуванні ціннісних орієнтирів. Але справжня людська форма
всіх потреб, поривань, цілей задається не природою, а культурою.
Загальновідомий факт, що людина, програючи в гостроті зору
багатьом представникам тваринного світу, бачить, однак, в навко-
лишньому середовищі значно більше й глибше, наголошує роль
культурної детермінації в можливостях людського світобачення і, як
наслідок, діяльної позиції.
Отже, культура — специфічний спосіб існування людини в приро-
ді — не лише не усуває значення останньої в людському бутті, а й сама
є засобом взаємозв’язку, засадою людської єдності з природою. Адже
«хитрість розуму», яку виділяли в людині Гегель та Маркс, полягає
в тому, що природним силам людина протиставляє вже приборкані
сили природи, вже знані закономірності природних процесів. Куль-
тура сприяє виділенню людини (суспільства) із природи, відносному
вивільненню її щодо природно-необхідного шляхом оволодіння ним.
Водночас культура є засобом «вписування» людини в природу. Чим
гармонійніша взаємодія людини і природи, тим якісніше її життя з
точки зору культурного розвитку.
Як бачимо, навіть короткий огляд співвідношення природи та
культури виявляє всю складність і неоднозначність цієї проблеми.
Осягнути ж сутнісну своєрідність культурного феномена неможли-
во поза баченням діалектичного характеру його єдності з природою.
При цьому важливо зважати на те, що природа як сукупність влас-
тивостей зовнішньої матеріальної дійсності, виявлених та узагаль-
нених у процесі взаємодії із колективною родовою життєдіяльністю,
є об’єктивною засадою людського буття як культури, її загальною й
необхідною передумовою. Культура ж суспільно вироблена загальна 
9
РОЗДІЛ I. ПРИРОДА І КУЛЬТУРА
форма зв’язку, що характеризує єдність людини з природою і висту-
пає необхідним засобом людського існування в природному універсумі.
Отож, за всієї своєї своєрідності культура перебуває в органічній єд-
ності з природою.
Однак для подальшого визначення сутності культури необхідно
проаналізувати засадничі умови її виникнення в системі природного
цілого, унікальність і специфічні прояви щодо закономірностей при-
роди. Це передбачає звернення до аналізу властивостей людської іс-
тоти як єдиного з усіх живих істот носія культури, а також до розгля-
ду способу людського буття, в якому народжується культура і який
здійснюється завдяки їй.
Людина як продукт біологічної та культурної еволюції
Специфіка людини як продукту біологічної й культурної еволю-
ції є фокусом визначення своєрідності культури та її закономірної
необхідності на шляхах здійснення універсального процесу еволюції
природи.
Виявлення особливостей людини та способу її буття зобов’язує
до розгляду цього феномена в системі універсуму. Як зазначав Тейяр
де Шарден, у процесі самопізнання людина не може цілісно осягнути
ні себе поза людством, ні людства — поза життям, ані життя — поза
універсумом.
Таке бачення з’ясовує той факт, що людина — не статичний центр
Всесвіту, який виникає водночас і раптово. Людина — продукт склад-
ного, досить тривалого еволюційного процесу, що не обмежився
формуванням її як природної, біологічної істоти. Біологічні якості та
закономірності людини як живої істоти є лише частиною того при-
родного, що втілене в ній. За даними сьогоднішньої науки, людина
є вищим синтезом усіх сил саморозвитку матерії у Всесвіті. В цьому
розумінні вона — не лише біологічна чи соціальна істота, а, до певної
міри, і космічна. Ще В. І. Вернадський наголошував, що людина по-
винна розуміти те, що «вона не є випадкове, незалежне від довкіл-
ля — біосфери чи ноосфери — вільно діюче природне явище. Вона —
неминучий вияв більшого природного процесу, який закономірно
триває протягом щонайменше двох мільярдів років»1
. Таким чином,
1
 Вернадский В. И. Научная мысль как планетное явление. — Москва, 1991. — С. 21.
10
ІСТОРІЯ СВІТОВОЇ КУЛЬТУРИ
у людині вбачається вісь та вершина еволюції, в процесі якої антро-
погенез вінчає собою космо- та біогенез. Але це не означає закінчення
еволюційного процесу. Адже з появою людини в системі універсуму
з’являється нова світотворча сила, з котрої розпочинається новий
етап еволюції1
.
За основу розгляду специфіки людини, її місця й ролі в універ-
сумі візьмемо висновки теорії універсального еволюціонізму2
. Теорія
охоплює нерозривний процес розвитку в неживій природі, живій ре-
човині та суспільстві. За визначенням академіка М. М. Мойсєєва, це
процес саморозвитку із хаосу нових стабільних структур, які безпе-
рервно народжуються і знову обертаються в хаотичність матерії для
наступних перетворень3
. Незважаючи на спонтанний, «стихійний»
характер саморозвитку, усім рівням організації матерії в цілісній
системі Всесвіту притаманне безперервне ускладнення та різнома-
нітність форм буття. Це свідчить про певну спрямованість розвитку
як окремих форм, так і всієї системи загалом. Тому є можливість, з
одного боку, узагальнити основні закони процесу саморозвитку, з ін-
шого — простежити його специфіку на різних рівнях та етапах. До
основних закономірностей еволюції належать механізми мінливості,
наслідування та відбору. Ці механізми базові для процесу самороз-
витку в усіх ланках еволюції. Специфіка цих механізмів задається
притаманними еволюційному процесу кардинальними «потрясіння-
ми», які радикально змінюють напрям і характер саморозвитку Всес-
віту. До таких «потрясінь» належать, наприклад, виникнення живої
речовини в системі універсуму й поява людини — носія Розуму та
Волі як нових, унікальних сил еволюції. Тому в цілісному процесі са-
морозвитку універсуму вирізняють етапи космогенезу, де діють зако-
номірності космічної еволюції, біогенезу як біологічної еволюції, ан-
тропосоціогенезу як біологічної та культурної еволюції.
Космічна еволюція неорганічної матерії — найбільш повільний
за темпами процес. Вона почалася, за існуючими науковими уявлен-
нями, близько десяти мільярдів років тому. На цьому етапі творення
1
 Про роль людини як творчої сили еволюційного процесу писали В. І. Вернадсь-
кий, П. Тейяр де Шарден. 2
 Моисеев Н. Н. Алгоритмы развития. — Москва, 1987; Його ж. Универсальный
эволюционизм и коэволюция // Природа. — 989. — № 4. 3 Моисеев Н. Н. Логика универсального эволюционизма и кооперативность //
Вопросы философии. — 1989. — № 8. — С. 55—56.
11
РОЗДІЛ I. ПРИРОДА І КУЛЬТУРА
унікального планетарного середовища формувалися основні умови
для реалізації можливостей розвитку життя.
З моменту виникнення живої речовини (перші білкові речови-
ни), поява якої, як уже зазначалося, була «потрясінням», котре змі-
нило напрям загальнопланетарної еволюції, розпочалася біологічна
еволюція. Формування біосфери почалося приблизно три-чотири
мільярди років тому. Найвагомішим результатом цієї стадії еволю-
ційного процесу стало виникнення понад двох мільйонів різновидів
біологічного світу. Одним із різновидів було людство. Але людина —
унікальне створіння біологічної еволюції, розвиток якого зумовле-
ний, насамперед, еволюцією культурною.
Щоб зрозуміти унікальність, парадоксальність людської істоти,
необ хідно порівняти закономірності біологічної і культурної ево-
люцій.
На етапі біогенезу розвиток життя, безперечно, залежав від кос-
мічної еволюції, проте більшою мірою визначався біологічними за-
конами. Реалізуючи загальний механізм еволюційного процесу, біо-
логічна стадія його базується, переважно, на механізмах генетичної
спадковості. Їй притаманні й механізми мутаційної мінливості, при-
родного добору, біологічного наслідування, що базується на майже
повній незмінності спадкових ознак (генетичній пам’яті) біологічних
видів. Лише мутація вносить зміни в генетичну інформацію і тим
сприяє новотворенню організмів у біосфері. Природний добір закріп-
лює тільки ті зміни в організмі, котрі збільшують здатність живих
організмів до пристосування й виживання в навколишньому середо-
вищі. Біологічна еволюція людини — також результат мутацій, що
проявилися як зміни в діяльності центральної нервової системи.
Таким чином, основою біологічної еволюції є зміна генетичної ін-
формації, а не організмів як таких. Тут саме інформація, що закладена
в ДНК (генетичному коді), набуває змін, котрі потім мають виявля-
тися на органічному рівні.
Жива істота в межах біологічних закономірностей генетично за-
програмована на певну поведінку. Структура організму тварини, що
виробилася в процесі біологічного розвитку, детермінує і потреби, і
поведінку, забезпечуючи виживання за певних умов.
Водночас, саме ця запрограмованість обмежує індивідуальні ва-
ріації поведінки живої істоти. Хоча способом її відносин з навколишнім 
12
ІСТОРІЯ СВІТОВОЇ КУЛЬТУРИ
середовищем є матеріальна взаємодія, однак тварина тут керована
інстинктом. Через це в її розпорядженні не вся природа, а лише ті
окремі «еконіші», котрі наперед задані їй біоеволюцією тваринного
виду як засади її існування та видової відмінності. Використовуючи
природу, тварина кардинально не змінює її. Споживаючи продукти
природи, вона лише користується нею, залишаючи сліди своєї при-
сутності, але не сліди своєї волі. Це під силу тільки людині.
Виникнення людини в надрах біогенезу — друге сутнісно значу-
ще потрясіння еволюційного процесу. З біологічної точки зору, за су-
часними даними, людина — тварина, подібна до інших. За своєю ана-
томічною будовою вона так мало відрізняється від людиноподібних
мавп, що класифікації зоології мають підстави об’єднувати їх в одну
родину гоміноїдних. І все ж поява людини — це грандіозний стрибок
у процесі саморозвитку природи: з виникненням такого типу живих
істот у їхньому розвитку з певного моменту зупиняється процес видо-
утворення й розпочинається «творча еволюція» цілком іншої якості.
Така еволюція обмежується декількома мільйонами років, але при-
зводить до значних змін. Це — «біологічне вторгнення нового живого
типу, який поступово усуває або підкоряє будь-яку форму життя, що
не є людською»1
.
Людина — продукт двох типів еволюції. За розгляду як представ-
ника ссавців та вищих приматів її потрібно вважати продуктом біо-
логічної еволюції. Однак людина більшою мірою і продукт еволюції
культурної, бо ті суттєві ознаки, що відрізняють її від тварини, є ре-
зультатом саме цього етапу еволюції.
Антропосоціогенез як процес становлення людини тривав близь-
ко трьох–трьох з половиною мільйонів років, що майже в тисячу
разів більше, ніж уся «писана» історія людства. Якщо перший етап
антропосоціогенезу відбувається як за біологічними, так і за культур-
ними закономірностями, то з набуттям людиною сучасного вигляду
(приблизно 35 тис. років тому) культурна еволюція стає домінуючою
в її подальшому розвитку.
Як біологічна істота людина формувалася у процесі біогенетич-
ного розвитку. В боротьбі за існування (природний добір) вона при-
стосовувалася до навколишнього середовища завдяки розвиткові та
удосконаленню мозку й нервової системи. Паралельно з цим склада-
1
 Тейяр де Шарден П. Феномен человека. — Москва, 1987. — С. 149.
13
РОЗДІЛ I. ПРИРОДА І КУЛЬТУРА
лися типові антропні характеристики людини, серед яких — прямо-
ходіння, вивільнення руки, зміна функцій органів зору тощо.
Однак парадоксальність феномена людини проявляється вже на
рівні її біологічного становлення у відхиленнях від загального меха-
нізму. Так, мінливість і спадковість, які належать до загальних зако-
нів універсального еволюціонізму, при формуванні людини принци-
пово змінюються за змістом, набуваючи характеру «надорганізмових»
процесів її розвитку, стаючи засобами формування культурної кон-
ституції людини.
Отже, антропогенез можна розглядати як добір за якістю мозку
та його діяльності. З біологічної точки зору, наявність мозку не може
бути характеристикою унікальності людини. Мозок як носій розу-
му — продукт тривалої еволюції всього живого. З органічної точки
зору, вся гомінізантна метаморфоза — це, передусім, проблема вищо-
го мозку. Але тільки у людини генетичні зміни в мозку та централь-
ній нервовій системі призвели до більш радикальних, ніж у тварин,
змін поведінки. Розум — еволюційне досягнення саме людини, що дає
їй докорінну перевагу над іншими тваринами. Людина — єдиний носій
свідомості, котрий досяг ступеня думки. З моменту переходу поро-
га думки еволюційний розвиток її починає виходити за фізіологічні
межі. Коли для перших представників гомінідів типовим є реаліза-
ція в життєдіяльності законів біогенезу, то вже Homo sapiens (люди-
на розумна) став тим щаблем антропогенезу, де класичний механізм
біогенезу, природного добору починає «відмовляти» і перебудову-
ється. Вмикається механізм культурної еволюції, який радикально
змінює можливості людської істоти щодо пристосування: межа (щоб
не сказати — прірва) між природним і людським буттям виявляється
абсолютно чітко, розщеплюючи цілісність природи на субстанційно
тотожні, але різко відмінні реалії за способом, типом й ритмами іс-
нування.
Культурна еволюція так само є формою пристосування людини
як живої істоти до навколишнього середовища та забезпечення вижи-
вання в ньому й також базується на доборі й переданні життєво корис-
ної для організму інформації як основи самозбереження та подаль-
шого пристосовного розвитку. Але на відміну від суто біо логічного
механізму, культурна еволюція принципово не пов’язана з генною
спадковістю чи мінливістю. Вона специфічна як у змісті, характері, 
14
ІСТОРІЯ СВІТОВОЇ КУЛЬТУРИ
способах передання інформації, так і в результатах її використання,
тобто в особливостях організації людської життєдіяльності.
Виділяючи специфіку культурної і біологічної еволюцій у ці-
лісному еволюційному процесі, не забуваймо, що вони відбувалися
паралельно протягом усього часу становлення людини. При цьо-
му культурна еволюція з самого початку простувала своїм шляхом,
впливаючи зрештою і на біологічний розвиток.
Щоб зрозуміти основні рушійні сили та загальні закономірності
культурної еволюції, необхідно розглянути низку положень концеп-
ції антропосоціогенезу1
.
Інтенсивний розвиток пралюдини розпочався, за відомими на
сьогоднішній день науці даними, в четвертинному періоді (близько
двох-трьох мільйонів років тому). Цей період, відомий ще під назвою
льодовикового, характеризувався різкою зміною кліматичних умов
та природними катаклізмами. Це, зрозуміло, змушувало гомінідів
шукати засоби пристосування до нових умов і, найбільшою мірою, —
цілеспрямовано змінювати обставини відповідно до потреб організму
й життя.
Вихідними умовами такого типу пристосування були притаман-
ні вже вищим ссавцям, приматам, і тим більше пралюдям, розвинута
вища нервова система, достатня для подальшої інтенсифікації інте-
лекту, здатність спілкуватися й використовувати підручні знаряддя
в процесі пристосування, спільний спосіб існування. Тривалий гру-
повий добір цього виду гомінідів надалі сприяв розвиткові та вдоско-
наленню цих генетичних властивостей як засобів уже діяльного, а не
суто органічного пристосування до навколишнього середовища.
Діяльне пристосування тісно пов’язане з виникненням вироб-
ничої діяльності для створення засобів такого пристосування, що
кваліфікується наукою як початок виходу пралюдей із тваринного
стану. На відміну від притаманної тваринам (на рівні вищих при-
матів) знаряддєво-пристосовної діяльності, виробничо-знаряддєва
діяль ність — вже людська характеристика, що відповідає культурно-
еволюційним закономірностям. Адже дія з метою виготовлення зна-
рядь як така — біологічно безкорисна. Вона не є пристосуванням. Але
1 Семенов Ю. И. На заре человеческой истории. — Москва, 1984; Алексеев В. П.
Становление человечества. — Москва, 1984; Фаінберг Л. А. У истоков социогене-
за. — Москва, 1980.
15
РОЗДІЛ I. ПРИРОДА І КУЛЬТУРА
стосовно людини ця дія стає необхідною умовою її адаптації до се-
редовища, а отже, в кінцевому підсумку, біологічно необхідною. Біль-
ше того, виробничо-знаряддєва діяльність із застосуванням знарядь
праці є початком формування людських рис, вона потребує мислення,
знань, мови як засобу передання життєво корисної інформації, волі й
відповідно — специфічної людської морфологічної організації.
За свого виникнення виробнича діяльність була ще досить тва-
ринною, близькою до умовно-рефлекторної поведінки. До неї вда-
валася ще зоологічно організована спільнота. Основою вивільнення
виробничої діяльності з тваринної оболонки став кооперативний ме-
ханізм (суто культурно-еволюційна закономірність) як оптимальна
умова приборкання біологічних інстинктів (зокрема, зоологічного
індивідуалізму) та використання колективних зусиль для індивіду-
ального виживання. Цей народжуваний культурною еволюцією ме-
ханізм взаємодії став згодом засобом перетворення первісного стада
в людський соціум (родову общину), а далі — в суспільство як куль-
турну спільноту.
Необхідність вироблення нових способів колективного існуван-
ня зумовлювала швидке зростання інтелектуальних здібностей пра-
людей, ускладнення їхніх навичок, розширення кола їхніх знань.
Виживання виду дедалі більше залежало від володіння життєво необ-
хідною інформацією, а не просто від силової переваги у внутрішньо-
видовій боротьбі. Більше того, виробничо-діяльне існування пралю-
дей все очевидніше суперечило механізмові біологічних відносин.
Адже зміст знань і зростання їхнього обсягу потребували нових мето-
дів оволодіння, нагромадження й передання їх. Виникають нові типи
пам’яті, функціонування котрих потребує принципово інших умов.
Так, нагромаджена інтенсивнішою роботою мозку життєво необхід-
на інформація на рівні буття пралюдей вже не може бути генетично
засвоєною й переданою, бо якість, кількість і швидкість отримання
інформації тепер не збігається з умовами генетичного кодування. Ви-
никає потреба в пам’яті, котра не пов’язана з генетичним механізмом.
Вже на рівні вищих ссавців поряд із генетичним існує наслідування за
принципом «роби як я!». Цей первинний механізм негенетичного на-
слідування дає змогу передавати наступним поколінням сприятливі
навички поведінки (наприклад, умовні рефлекси), він розрахований
на найпростішу інформацію, котру можна засвоїти шляхом імітації. 
16
ІСТОРІЯ СВІТОВОЇ КУЛЬТУРИ
Більш складна і розширена інформація пралюдей потребувала спеці-
алізації, засобу специфічно культурного кодування — мови, системи
цілеспрямованого навчання («вчитель»)1
. Тому культурно-еволюцій-
ний розвиток сприяє формуванню значно довершенішої, універсаль-
нішої негенетичної форми пам’яті. Вона могла реалізуватися лише в
умовах гарантованої безпеки для носіїв знань. Виникла потреба доко-
рінної перебудови всієї системи відносин у первісних спільнотах, яка
здійснювалася спочатку через опанування, а згодом — через відмову
від суто біологічного способу вдосконалення виду — внутрішньови-
дової боротьби. Протягом багатьох століть відбувалося поступове об-
меження біологічних інстинктів через формування системи заборон-
них норм поведінки для кожного члена спільноти — як вираження
волі праобщин стосовно індивідуальних обов’язків у процесі спільно-
го виживання. Народжувалася ще одна засада культурної еволюції —
мораль. Завдяки цьому добір на біологічному рівні було витіснено до-
бором на рівні організації соціальних спільнот, суспільних структур.
Увесь цей процес переходу від суто біологічних закономірнос-
тей розвитку людини як виду до культурних закономірностей її іс-
нування окреслюється досить широкими хронологічними рамками,
у ме жах яких антропогенез, що розпочався близько двох з полови-
ною мільйонів років тому, доповнений соціогенезом (близько 1,6 млн
років), завершився появою Homo sapiens sapiens — людини сучасної
(35–40 тис. років тому). Розвиток людини як біологічної істоти закін-
чується у кінці мезоліту — на початку неоліту. З точки зору морфоло-
гічної будови вона відповідає сучасним стандартам: за способом існу-
вання повністю вивільнилася з біологічно-інстинктивної форми, всі
біологічні інстинкти взяті під соціальний контроль. Людина остаточ-
но перейшла у стадію культурно-еволюційного розвитку. Розпочина-
ється найбільш стрімкий та найбільш значущий етап еволюційного
процесу, коли людина продовжує своє вдосконалення за рамками
біо логічно-природного обмеження у сфері культурно-духов ного са-
морозвитку. Якісна відмінність духовно-культурного виміру сучас-
ної людини й біологічно-морфологічно однакового з нею кромань-
йонця є найкращим доказом значення та можливостей культури як
різновиду еволюції.
1 Моисеев Н. Н. Человек во Вселенной и на Земле // Вопросы философии. 1990.
№ 6. — С. 36—37.
17
РОЗДІЛ I. ПРИРОДА І КУЛЬТУРА
З переходом до виробничої діяльності по виготовленню штучних
знарядь праці, до наслідування через передання знань необхідної для
виживання інформації, до використання мови як засобу негенетичного
кодування цієї інформації та спілкування, із освоєнням соціальних сто-
сунків в організації свого існування людина включилася в нову стадію
еволюції, коли рушійними силами стали колективні творчі можливості
людства, яке існує та розвивається засобами культури.
На відміну від біологічно-тваринних форм кооперативного іс-
нування (наприклад, бджолиний рій, мурашник чи термітник)
людсь ка спільнота як основа культурного буття реалізується че-
рез поглиблення індивідуалізації суб’єктів культуротворення. У
тваринному світі індивідуальність істоти поглинається потребами
виду. Тварина як ланка у низці поколінь не має особистої ціннос-
ті. Вона — лише момент процесу існування виду, основне завдан-
ня якого — отримати, зберегти, відтворити, передати наступникам
генетичну своєрідність виду. З іншого боку, в таких системах, як
термітник, індивідуальне начало взагалі підпорядковане цілому.
Тут індивідуальна програма особи зводиться до виконання певної
функції в термітнику як організмі. Індивідуальна істота навіть не є
окремим організмом.
Людська культурна єдність базується на протилежній тенденції.
Основою творчо-пристосовної діяльності є варіативність людських
особистостей. Їх різноякісне і в цьому більш всеохопне відображен-
ня навколишнього світу — підстава для формування колективного
інтелектуально-творчого потенціалу. Саме різноякісність індивіду-
альних можливостей дає спільноті творчу конструктивність у сві-
товідношенні, сприяючи освоєнню реальності не вузькими мірками
одного виду, а універсальними мірками світу. У свою чергу, культура
як надіндивідуальний інтелект1
 дає людині можливість здолати інди-
відуальну обмеженість і тим самим розширити свої пристосовні мож-
ливості. Більше того, людина, яка входить до культурної цілісності,
не лише не втрачає, а, навпаки, набуває індивідуальної цілісності.
Тому, на відміну від природної єдності, людина в культурі є частиною
цілого і водночас не перестає бути цілим. Завдяки цій складності інди-
відів культурна спільнота як культурний розум, культурний інтелект
1
 Лотман Ю. М. Феномен культуры // Семиотика культуры: Труды по знаковым
системам. — Вып. 10. — Тарту, 1978. — С. 15.
18
ІСТОРІЯ СВІТОВОЇ КУЛЬТУРИ
характеризується надзвичайною гнучкістю та динамізмом, що збіль-
шує пристосовні можливості людини як виду.
Таким чином, розглядаючи в загальних рисах біологічну й куль-
турну еволюції, можна констатувати, що людина як продукт цих ста-
дій еволюційного процесу є «точкою перетину», яка поєднує культуру
та природу поза їхньою різноякісністю. Природа і є тією першоосно-
вою, на якій розвинулася людина. Вона знаходиться не лише «по-
ряд», а становить саме її буття. Водночас культура — це існування
буття в його людській специфіці, яка виділяє людську істоту з безпо-
середньої тваринної залежності від природи. Саме завдяки культур-
ній еволюції людина придбала і вдосконалила свої найхарактерніші
риси та властивості пристосування й виживання в навколишньому
світі. Творячи культуру, людина постійно спонукується на подаль-
ший саморозвиток, а також стає силою розвитку природи. Досягши в
культурі опосередкованого опанування фундаментальними засадами
свого існування, людина хоч і виробила засоби підпорядкування при-
родно-необхідного своїм потребам, однак остаточно не вивільнилася
від нього, не стала поза природою. Навпаки, як продукт природи, що
займає найвищий щабель у природній ієрархії завдяки володінню си-
лою розуму у творенні свого буття й буття природи, людина ще тісні-
ше пов’язана з природним універсумом мірою відповідальності за пе-
ретворення, які вона привносить у нього. Навіть поза усвідомленням
своїх обов’язків як носія величезної творчої, але водночас і руйнівної
сили, людина пов’язана з природою у своєму фізичному існуванні,
що потребує гарантій стабільності й надійності у стихії природного
середовища. Руйнуючи природу, людина зменшує свої життєві шан-
си. Біосфера може існувати без людини. Людина ж існувати без біо-
сфери не здатна.
Отже, за всієї відмінності у формуванні культури як засади люд-
ського буття постійно простежується необхідність співвідносити її з
природою. Весь досвід історико-культурного буття людства свідчить,
що культура не може розвиватися всупереч своїй субстанційній осно-
ві — природі. Але, з іншого боку, простежується, особливо у зв’язку
з радикалізацією людського активного втручання у природні проце-
си, зворотна залежність. Олюднена природа дедалі більше потребує
культурного ставлення. З кожним кроком у розвитку людських ді-
яльних можливостей вона чимраз більше залежить від рівня розвит-
19
РОЗДІЛ I. ПРИРОДА І КУЛЬТУРА
ку культури, від її здатності до відповідної взаємодії з природними
силами, від рівня свідомості й відповідальності людського ставлення
до неї. Відповідно до цієї залежності якість взаємовідношення люди-
ни та природного універсуму стає показником рівня розвитку куль-
тури, її типологічних різновидів.
Культура — основа гармонізації суперечностей
між людиною і природою
Роль культури в прогресуючому розвилку людства можна про-
стежити, розглянувши основні тенденції взаємодії людини і природи
в історії соціально-культурного буття.
Як відомо, загальним результатом історичного розвитку люди-
ни в суспільстві стало вивільнення її з безпосередньої залежності
від природи. Аби уреальнити саморозвиток людства, вихідна єдність
людини і природи мала впасти. Історичний розвиток людства став у
залежність від соціальних зв’язків, опосередкованих результатами
спільної людської діяльності, тобто від культури. Але історично лю-
дина завжди перебувала в певній єдності з природою, хоча їх співвід-
ношення переважно мало суперечливий характер. Більше того, чим
активнішою виявляла себе людина стосовно природи, тим гострішою
ставала ця суперечність, сягнувши навіть ступеня антагонізму в ха-
рактерній для сучасності екологічній кризі.
Однак, як уже зазначалося, загострення суперечностей між куль-
турою і природою завжди супроводжувалося й посиленням їхньої
взаємозалежності. Це могло правити за аргумент проти думки, що
суперечності між культурою та природним цілим є наслідком сут-
ності культури, однак історичний досвід життєдіяльності людства
свідчить: згубні результати людської діяльності породжуються рад-
ше «малокультурним» чи «некультурним» ставленням до природи.
Можливо, стихія природних сил дає відсіч саме стихії людської «без-
культурності».
Історичний процес людської культурної життєдіяльності в різних
типах взаємовідносин людини і природи, на різних етапах його роз-
гортання виявляє те, що суперечності культури і природи детермі-
новані значно ширшими підставами, а не лише протистоянням «лю-
дина — природа». Аналіз різновидів у способах взаємодії культури 
20
ІСТОРІЯ СВІТОВОЇ КУЛЬТУРИ
і природи допомагає визначити ці підстави, а також спрогнозувати
можливі способи розв’язання суперечностей культурно-творчого іс-
нування людини у природі.
Протягом тисячоліть діяльність людини була тісно пов’язана з про-
цесами самої природи і в певній мірі нерозривно перепліталася із при-
родними циклами й метаморфозами. Але навіть розглядаючи людське
буття від доленосної межі в історії людства — неолітичної революції,
спостерігаємо ще досить тривалу залежність людської діяльності від
природних її передумов. Відлік від неолітичної революції пов’язаний
із докорінною перебудовою в цей час типу людської життєдіяльності:
відбувся перехід до землеробства та скотарства, тобто до виробничого
господарства, що зумовив суттєву зміну стосунків між людьми, їхніх
відносин із природою. Змінився характер праці, а також і ставлення до
неї. Зміни торкнулися і способу життя, і системи організації та управ-
ління соціумом, і світогляду. Розпочався досить тривалий етап людсь-
кої історії, котрий кваліфікують як період аграрної культури. Буття
людини на цьому етапі позначається певною двоїстістю: з одного боку,
людина із самого початку свого існування — це активно діюча істота,
з іншого — вона ще не відірвана від природних умов свого існування.
Безперечно, стан «природної зрощеності» індивіда із природними пе-
редумовами своєї виробничої діяльності є вихідним пунктом історич-
ного розвитку. Але залишкові форми цього співвідношення (в тій чи
іншій мірі) присутні і на подальших етапах історії.
Життєдіяльність людини за цих умов залежала, з одного боку,
від землі та ряду інших природних умов, з іншого — від колективів,
які природно склалися. Людина тут «культурна» в міру своєї діяль-
ної єдності із природою і «некультурна» в міру своєї безпосередньої
(не опосередкованої працею) єдності з нею, свого «включення» у
природні умови виробництва1
. Адже і земля як предмет праці, і сам
виробник у цьому типі діяльності не залежать від діяльних зусиль
людини, а лише «зустрічаються» у процесі праці як об’єктивні, не за-
лежні від людини її передумови. Як бачимо, на цій стадії у виробни-
чій діяльності людини серед умов її здійснення переважає природний
елемент. Це вказує на ще суттєву залежність людини від природних
сил. Така безпосередня залежність культурного буття від природи
накладала свій відбиток на всі прояви та сторони людського життя.
1
 Межуев В. М. Культура и история. — Москва, 1977. — С. 105–124.
21
РОЗДІЛ I. ПРИРОДА І КУЛЬТУРА
Так, невіддільна єдність природи й культури мала своє специфічне
відображення у свідомості людини. Характерний для неї міфологізм,
антропоморфізм у сприйнятті світу, намагання вплинути на при-
роду в бажаному напрямі, використовуючи слово, ритуал, символ та
магічні дії, — то все ознаки «розчиненості» людини в природі. Фак-
тично це було перенесення на природу форм впливу, що утвердилися
в суспільстві та вражали свідомість своїми яскравими можливостя-
ми. Однак такий світогляд базувався на невідокремленні культурно-
го від природи. Він породжував анімістичні (від лат. anima — душа)
уявлення про Всесвіт, у яких одухотворювалися явища та предмети
природи. Але водночас цей світогляд породжував тотемістичні (від
тотем — першопредок рослинного або тваринного походження) ві-
рування, в яких соціальна група, система її суспільних відносин під-
корялися фантастично осягнутим силам природи.
Навіть у найрозвинутіших зразках культури (наприклад, антич-
ній) за цих часів відчувається залежність людини від загального як
«підсумку» природного цілого. У своїй життєдіяльності людина під-
легла чи то безособовим космічним силам, богам, світовій долі, чи то
законам пращурів, волі роду і т.ін. Притаманні цій культурі традиці-
оналізм, відсутність розвинутого індивідуального начала, локальний
характер розвитку є свідченням культурної обмеженості людини ще
досить владно пануючим світом природи.
Однак вже на цьому етапі соціально-культурного буття у ставлен-
ні людини до природи формується ряд світоглядно різних позицій,
які втілюють специфіку виниклих типів культури. Так, можна просте-
жити тенденції гармонійних відносин із природою шляхом прийняття
останньої й пристосування до неї: такі відносини характерні для дале-
косхідної культурної традиції тих часів (наприклад, даосизм у Китаї).
Специфічний підхід до природи — в індійській культурній традиції.
Індійська культура, як відомо, є колискою релігійно-етичних учень,
що теоретично і практично заперечують світ (наприклад, буддизм, ін-
дуїзм). За умов такої «втечі» від світу відношення до природи досить
пасивне, майже ігноруюче. Але в припустимому і неминучому контакті
з природою присутня традиція вшанування всього живого і незашкод-
ження його (наприклад, принцип ахіней — жалю до всього живого).
Від цих орієнтацій на гармонію людини з природою, на пристосу-
вання до природних процесів, на перебування в єдності відрізняються 
22
ІСТОРІЯ СВІТОВОЇ КУЛЬТУРИ
світоглядні засади близькосхідної та середземноморської культурної
традиції, орієнтованої на оволодіння природою. У цілому ряді світо-
глядних учень цих культур (наприклад, юдаїзмі, ісламі, зороастризмі,
ряді пізньо-античних учень) простежується позиція прийняття при-
родного світу на умовах його активного вдосконалення. Найяскраві-
ше ця тенденція виявлена в християнстві як продукті розвитку саме
цього культурного регіону. В ньому втілена нова концепція людини
і світу, де людина — творіння за образом і подобою Божою — вже по-
кликана своєю природою і місцем в універсумі до активного творчого
ставлення як до себе, так і до природи. Тим паче, що остання про-
тистоїть їй як зашкарубла, статична, нездатна до розвитку і вдоско-
налення, позбавлена позитивних вимірів. Навіть у людській істоті
природна частина потребує постійного духовного приборкання. Тим
більше природа загалом, яка для того, щоб людина оволоділа нею,
підкорила її собі (Буття, 1: 26—28).
Як бачимо, тут закріплюється дуалізм природи й культури, що
віддаляє людину від природи, провокує (через втрату їхньої єдності)
до ворожого ставлення до неї, до намагання її приборкати, а в резуль-
таті — до її експлуатації.
Безперечно, така світоглядна позиція є свідченням радикальних
змін у співвідношенні природи й культури, що намітилися під час
завершення першої стадії культурно-історичного розвитку людства.
Значно зросла культурна спроможність до самодетермінації. Завдяки
накопиченню культурного потенціалу змінилися місце й роль людсь-
кої особистості щодо активного перетворення засад її буття. Але,
водночас, було закладено основи такого ставлення до природи, яке
за спрямованість на її поліпшення та вдосконалення було влучно наз-
вано «людським шовінізмом» (Р. Рутлі). На цих шляхах втрачалася
внутрішня цінність самої неолюдненої природи. Що при цьому втра-
тила сама культура, можна простежити на реаліях сьогодення.
Ситуація у співвідношенні природи й культури різко змінюєть-
ся з подальшим розвитком суспільного виробництва і впевненим
пануванням наукового світогляду. Період промислового культурного
розвитку як наступний етап культурної еволюції виявив залежність
людини не стільки від природних обставин, скільки від історично ство-
рених умов виробничої діяльності. Зв’язок людини з природою за та-
ких умов набуває характеру не безпосередньої єдності (зрощеності), 
23
РОЗДІЛ I. ПРИРОДА І КУЛЬТУРА
а єдності опосередкованої діяльної, цілком зумовленої людським бут-
тям у культурі. Природа починає розглядатися людиною як об’єкт
пізнання й утилітарного використання заради своїх потреб.
Вивільнення людини від страху перед природою засвідчено беко-
нівською світоглядною установкою «знання — сила» і декартівським
«людина — власник та володар природи». Результатом такої форми
взаємодії людини та природи стало включення останньої як перетво-
реного елемента в систему культури. Але водночас це супроводжува-
лося втратою пієтету перед одвічною природою, розуміння якої лю-
дина цивілізації втрачає.
Якщо природа стає лише предметом для людини, такою собі ко-
рисною річчю, якщо її перестають визнавати самодостатньою реаль-
ністю, що має об’єктивно закономірний характер, а розрізняють лише
крізь призму людських потреб, тоді унеможливлюється уникнення
руйнівного впливу людини на природу. Як зазначав видатний ні-
мецький філософ Г. Гегель, «практичне ставлення до природи зумов-
лене загалом хтивістю, а остання егоїстична. Потреба прагне до того,
щоб ужити природу на свою користь, стерти її грані, вихолостити,
коротше кажучи, знищити її»1
. В основу такого знищення природи
покладено світовідношення, за якого люди, культура повністю «виве-
дені» із природи, розглядаючи останню зверхньо й відчужено. Біль-
ше того, практика такого використання природи має тенденцію екс-
тенсивного її підкорення. Але з розширенням освоєного природного
світу людині дедалі важче охопити в одне ціле залучені до взаємодії
сторони та якості природи. Це призводить до зростання непередбаче-
них наслідків такої взаємодії.
Зі свого боку подальше поглиблення спеціалізації людської пра-
ці, сприяючи остаточному руйнуванню цілісного уявлення про світ
природи, посилює стихійність людських дій щодо неї. А, як відомо,
«культура, — коли вона розвивається стихійно, а не спрямовується
свідомо ... залишає після себе пустиню»2
. Та найбільша втрата від
зруйнованої гармонії із природою — втрата самої культури. Чим ак-
тивніше людина порушує своїми діями міру природних процесів, тим
більше вона загрожує своєму існуванню у природі. І чим очевидніше
1
 Гегель Г. В. Ф. Энциклопедия философских наук: в 2 т. — Москва, 1975. — Т. 2. —
С. 12.2
 Маркс К. Лист Ф. Енгельсу в Манчестер. 25 березня 1868 р. // Маркс К., Ен-
гельс Ф. Твори. — Т. 32. — С. 43.
24
ІСТОРІЯ СВІТОВОЇ КУЛЬТУРИ
людина знецінює природу у своєму ставленні до неї, тим більше вона
руйнує засади свого духовного буття і своєї культури. С. Л. Рубінш-
тейн свого часу застерігав, що «культура, яка взагалі вигнала б із жит-
тя природу, зруйнувала б сама себе і стала б нестерпною»1
.
Таким чином, історія людської культури на всіх етапах, у всіх
своїх різновидах доводить необхідність гармонійного взаємозв’язку
людського культурного буття з природним універсумом. Чим далі
культура у своєму еволюційному розвитку відривається від природи,
тим більше міра гармонійності їхнього співвідношення стає мірою
культурності людського існування. Останнє і сьогодні, як ніколи, за-
лежить від розумної пропорційності із природою. Цю закономірність
обґрунтовано науковою, зокрема філософською, думкою ще в працях
російського космізму В. І. Вернадського, в ученні Тейяра де Шарде-
на, Альберта Швейцера та ін.
Слід нагадати, що одним з перших на нерозривному зв’язку при-
роди й культури наголосив В. І. Вернадський. Його вчення про ноо-
сферу як новий етап існування людини в універсумі базувалося на
глибокому й точному розумінні взаємозв’язку людини і природи. Вив-
чаючи роль живої речовини в еволюції планетної оболонки, В. І. Вер-
надський (передбачаючи недалеке майбутнє людства) дійшов висно-
вку про те, що діяльність людини в біосфері може бути порівняна
за результатами з геологічними та іншими природними факторами
в перетворенні земної оболонки. І хоча за часів Вернадського ще не
було такого катастрофічно руйнівного втручання людини у природні
процеси, він стверджував, що людство зможе існувати в майбутньо-
му, тільки коли візьме на себе відповідальність за розвиток біосфери
загалом. Сьогодні, в умовах різкого ускладнення нашої цивілізації,
зростання її могутності вчені особливо наголошують на тому, що по-
дальше існування на Землі популяції Ноmо sapiens потребує надзви-
чайно тонкого узгодження антропогенного навантаження на біосферу
з процесами, що відбуваються в ній. Ті радикальні зміни, які вносить
людина в довкілля, докорінно потребують змін самої людини. Орга-
нізувати свою соціально-культурну життєдіяльність людина повинна
на засадах окультурення власних потреб відповідно до вимог природи.
Тільки безперервний діалог «природа — культура» може бути основою
стабільності існування людини, суспільства, а, отже, і самої культури.
1
 Рубинштейн С. Л. Проблемы общей психологии. — Москва, 1973. — С. 62—63.
25
РОЗДІЛ I. ПРИРОДА І КУЛЬТУРА
 Рекомендована література
1. Вернадский В. И. Философские мысли натуралиста. — Москва, 1988.
2. Вернадский В. И. Научная мысль как планетное явление. — Москва,
1991.
3. Лотман Ю. М. Феномен культуры // Семиотика культуры: Труды по
знаковым системам. — Вып. 10. Тарту, 1978.
4. Межуев В. Н. Культура и история. — Москва, 1977.
5. Проблемы философии культуры. — Москва, 1988.
6. Тарасенко Н. Ф. Природа, технология, культура. — Киев, 1985.
7. Тейяр де Шарден П. Феномен человека. — Москва, 1987.
26
Розділ II.
ПРИНЦИПИ КЛАСИФІКАЦІЇ
КУЛЬТУРНОЇ ЕВОЛЮЦІЇ
ТА ЇЇ ОСНОВНІ ЕТАПИ
Як відомо, людина стала людиною не воднораз, вона не виникла
внаслідок однієї дивовижної мутації, а розвинулася з німої й примі-
тивної істоти шляхом поступового еволюційного процесу — висхід-
ного, але аж ніяк не прямолінійного.
За визначенням П’єра Тейяра де Шардена, це була «еволюція
навпомацки». Вона відбувалась повільно, через спроби й помилки,
й ці її особливості ускладнюють наші сьогоднішні намагання точно
визначити момент виникнення людини і ту межу, яка відділяє її від
царства тварин.
Водночас сучасна наука досить чітко окреслює період — 30–40
тисяч років тому, коли Homo sapiens набув свого нинішнього вигляду
й лишився єдиним представником цього виду, що дає змогу констату-
вати завершення біологічної1
 та перехід до суто культурної еволюції.
Щодо визначення принципів періодизації 40-тисячолітньої куль-
турної еволюції, то ця проблема досить складна й дискусійна. Існує
чимало варіантів цієї періодизації. Вони вже давно й активно «пра-
цюють» у науці, втім це не заважає появі та апробації нових підходів
до проблеми.
Наше завдання — ознайомитися з найпоширенішими в науці
принципами класифікації, які активно використовуються для харак-
1
 Хоч нині існують концепції щодо продовження біологічної еволюції людини, але
те, що визначальна роль у сучасних успіхах людства належить культурним досягнен-
ням, дає нам підставу робити таке припущення.
27
РОЗДІЛ II. ПРИНЦИПИ КЛАСИФІКАЦІЇ КУЛЬТУРНОЇ ЕВОЛЮЦІЇ ТА ЇЇ ОСНОВНІ ЕТАПИ
теристики історико-культурного процесу. Йдеться про класифікації,
що виникали в різних галузях науки, торкаючись якихось особливих
сторін культурно-історичного процесу, взаємно доповнювали одна
одну, а тому давали змогу всебічно аналізувати культурну еволюцію.
Спроби періодизувати розвиток людської культури мали місце
ще в античну епоху. Давньогрецький письменник Гесіод, котрий жив
у VIII столітті до нашої ери, поділяє всю історію людства на п’ять ві-
ків: золотий, срібний, мідний, героїчний та залізний. Оскільки Гесіод
жив у період розпаду традиційних общинних відносин у Греції, при-
хильником яких він був, то з його точки зору еволюція від золотого
віку до залізного була еволюцією із зворотним знаком, коли людство
поступово втрачало високі моральні якості. Та в міру того, як куль-
турні досягнення греків ставали дедалі значнішими й античне сус-
пільство вже усвідомлювало значення культурних надбань, погляди
на розвиток людства змінювалися і оформлювалися в концепцію, по-
будовану за принципом прямої еволюції. Такі погляди зустрічаємо й
у грецького трагіка Есхіла в «Прометеї закутому», де герой не лише
викрав вогонь з небес і навчив людей користуватися ним, а й пока-
зав як видобувати та обробляти метали, дарував людству науку про
числа та відкрив мистецтво письма. У міфах і творах греків про Про-
метея віддзеркалені їхні уявлення про шлях розвитку людства від
первісного примітивізму до ремісництва і наук.
Але з часом традиція вишукувати успіхи цивілізацій за допомо-
гою богів і героїв поступається поглядам, що пояснюють досягнення
людства його розвитком від тваринного способу життя до рівня ан-
тич ного суспільства суто людськими потребами, необхідністю й зу-
силлями, спрямованими на їх задоволення. Таку точку зору вислов-
лювали давньогрецький філософ Демокріт та видатний римський
філософ і поет Лукрецій Кар.
У поемі «Про природу речей» Лукрецій висуває геніальні здо-
гадки про використання каменю й металу для виготовлення засобів
праці та про походження мови, права й релігії як найважливіших
проявів людської культури. Таким чином, ще здавна сформувалася й
послідовно проводиться ідея культурної еволюції, хоча щодо чіткого
визначення її основних рубежів єдиних поглядів не було.
У період середньовіччя, коли запанував релігійний світогляд, біб-
лійний міф про створених Богом перших людей, Адама та Єву, про 
28
ІСТОРІЯ СВІТОВОЇ КУЛЬТУРИ
покоління, котрі пішли від них після вигнання пращурів із раю, був
єдиним і незаперечним джерелом уявлень про історію людства і його
культуру.
Лише з початком наукового вивчення історії людства стають мож-
ливими нові підходи до періодизації культури. Так, шведський біолог
К. Лінней виділив людину з ряду приматів і назвав її Ноmо sapiens (лю-
дина розумна). Французький вчений Ж. Лафіто висловив думку про
те, що у звичаях і способі життя індіанців Північної Америки можна
знайти тлумачення далекого минулого народів Європи. Ж. Кондорсе
виділив у історії людства послідовно змінювані ступені господарської
діяльності — полювання й рибальство, скотарство й землеробство;
шотландський філософ А. Фергюсон розбив її на три епохи: дикість,
варварство, цивілізація. Ці принципи періодизації культурно-історич-
ного процесу широко використовувалися в історичних дослідженнях
XVIII–XIX століть, що дало змогу самій історичній науці більш плід-
но вивчати як далеке минуле, так і тогочасні суспільні процеси.
Початок XIX століття ознаменувався розквітом археологічних
досліджень. Необхідність чіткої класифікації пам’яток матеріальної
культури зумовила розробку науково обґрунтованої археологічної
періодизації, що підтвердила правильність гіпотези Лукреція. Дансь-
кий вчений К. Томпсон, спираючись на археологічні дані, вводить по-
няття трьох віків: кам’яного, бронзового і залізного.
Значного розвитку досягла наука про первісне суспільство у дру-
гій половині XIX століття. У цей час остаточно сформувалися як са-
мостійні відгалуження науки етнографія, археологія та антропологія.
В основу концепції досліджень у цих галузях знань покладена
ідея еволюції. Еволюціонізм посів чільне місце в науці після публі-
кації праці Ч. Дарвіна «Походження видів шляхом природного відбо-
ру» (1859 р.), в якій відкинуто панівне доти уявлення про незмінність
видів тварин, рослин і доведено закономірність розвитку органічного
світу від нижчих форм до вищих у процесі пристосування до умов на-
вколишнього середовища й під дією природного відбору. Еволюціо-
ністи — історики та етнографи І. Баховен (Швейцарія), Л. Морган
(США), Г. Спенсер, Е. Тейлор (Англія), Д. Мак-Леннан (Шотландія)
та інші — мали схожі погляди на процес розвитку людства, робили
спроби створити схему основних етапів первісної історії й реконстру-
ювати процес створення найважливіших культурних надбань.
29
РОЗДІЛ II. ПРИНЦИПИ КЛАСИФІКАЦІЇ КУЛЬТУРНОЇ ЕВОЛЮЦІЇ ТА ЇЇ ОСНОВНІ ЕТАПИ
Найбільше їх цікавили питання шлюбно-сімейних відносин, ре-
лігії, власності та соціальних форм організації первісного суспіль-
ства. Початок вивчення історії сім’ї поклав Баховен. У своїй праці
«Материнське право» він висловив ідею про наявність у первісному
суспільстві періоду невпорядкованих статевих стосунків та періоду,
коли жінка відігравала провідну роль у суспільстві. Цю концепцію
розвинув Морган у праці «Стародавнє суспільство», де намітив схему
еволюції сімейно-шлюбних відносин із послідовною їх зміною: кров-
носпоріднена сім’я — шлюби між родичами одного покоління, пуналу-
альна — коли заборонялися шлюби між кровними родичами одного
покоління, а також сім’ї парна, патріархальна та моногамна. Морган
визначав сутність роду як форму соціальної організації. Він дово-
див, що материнський рід передував батьківському, ним розроблена
періо дизація історико-культурного процесу від дикості через варвар-
ство до цивілізації. Хоча деякі висновки вченого, особливо щодо існу-
вання кровноспорідненої та пуналуальної сім’ї, спростовані пізніши-
ми дослідниками, праця Моргана мала великий науковий резонанс.
Періодизацію Моргана широко використовував К. Маркс та Ф. Ен-
гельс, зокрема у праці «Походження сім’ї, приватної власності і дер-
жави». У своєму економічному творі «Капітал» К. Маркс обґрунтовує
принципи періодизації культурно-історичного процесу залежно від
рівня розвитку виробничих сил суспільства, виділяючи такі суспіль-
но-економічні формації: первіснообщинна, рабовласницька, феодальна,
капіталістична й комуністична. Ф. Енгельс у статті «Роль праці в про-
цесі перетворення мавпи на людину» заклав підвалини наукового ро-
зуміння процесу становлення людського суспільства, вказав на вирі-
шальне значення трудової діяльності в еволюції людини та її культури.
Крім марксистського підходу, в західноєвропейській історіогра-
фії використовуються й інші принципи періодизації історії з ураху-
ванням особливостей економіки та розподілу. Так, розрізняють ще
суспільства: егалітарні (тобто рівноправні, зрівняльні) з привласню-
вальним типом господарювання й розподілом продукту між людьми
одного статусу та ранжирувані (стратифіковані або ієрархічні) з про-
дуктивним типом господарювання й розподілом продукту за соціаль-
ним та економічним станом.
Наприкінці XIX — на початку XX століття європейське капіталіс-
тичне суспільство здобуває назву суспільства промислової культури, а 
30
ІСТОРІЯ СВІТОВОЇ КУЛЬТУРИ
з другої половини XX століття — суспільства науково-технічної куль-
тури.
У деяких випадках, особливо коли йдеться про вивчення антро-
посоціогенезу й необхідність кваліфікувати час деяких археологічних
знахідок, у культурології використовується геологічна періодизація.
Геологи поділяють минуле земної кори на чотири ери — архейську,
палеозойську, мезозойську та кайнозойську. Ери, у свою чергу, ділять
на періоди, а останні — на епохи. Кайнозойська ера — геологічний час
виникнення людини. В ній розрізняють два періоди — третинний і
четвертинний, який називають антропогеном. За приблизними під-
рахунками, третинний період почався десь близько 69 мільйонів, а
четвертинний — 1 мільйон років тому. Четвертинний період поділя-
ють на дві епохи — плейстоден (дольодовикова й льодовикова) і голо-
ден (післяльодовикова). На основі геологічної періодизації визнача-
ють вік людини загалом та хронологію початкового етапу первісного
суспільства й найважливіших його надбань.
Розвиток суспільних наук, детальне вивчення історії культури
від первісного суспільства й до нашого часу дали змогу вченим роз-
робити детальнішу періодизацію культурно-історичного процесу не
лише європейської цивілізації, а й східних суспільств та цивілізацій
далекого минулого. Найбільш вживаним у культурології стає по-
няття культурно-історичної епохи, яке, на відміну від згаданих вище
принципів періодизації, по-перше, широко використовує їх для все-
бічного вивчення конкретного періоду, а по-друге, і найголовніше,
фіксує неповторність і специфіку конкретно-історичної доби історії
людства.
Особливий інтерес для нас становить розвиток поняття «цивілі-
зація», яке, починаючи з середини XVIII століття, широко вживаєть-
ся в різних галузях суспільних наук. Для історії культури це має осо-
бливе значення, у зв’язку з тим, що відповідно до етимології1
 слова,
яке означає загальний рівень культурного розвитку, й відповідно до
використання його в значенні всього найкращого, що створено люди-
1
 Цивілізація — від латинського кореня «civitas» — громадянство, міське населен-
ня, громадяни, община. Спочатку використовується як прикметник «civilis», тобто гід-
ний громадянин, вихований, чемний, і лише з середини XVIII століття вживається для
характеристики якісного стану суспільства, маючи на увазі його зрілість. Докладніше
див.: Февр Люсьен. Цивилизация: эволюция слова и группы идей. Бои за историю. —
Москва, 1991.
31
РОЗДІЛ II. ПРИНЦИПИ КЛАСИФІКАЦІЇ КУЛЬТУРНОЇ ЕВОЛЮЦІЇ ТА ЇЇ ОСНОВНІ ЕТАПИ
ною, термін «цивілізація» семантично зблизився з поняттям «куль-
тура».
Велику роль у поширенні й науковому збагаченні цього терміна
віді грали твори французького історика Н. Гізо, присвячені історії ци-
вілізації в Європі і окремо у Франції, а також двотомна праця англій-
ського історика Т. Бокля «Історія цивілізації в Англії». З їхньої точки
зору, вся загальносвітова культура сприймалась як єдина цивілізація.
Але з розвитком суспільства та історичних наук стає зрозумілим, що
цивілізація сформувалася лише на певному етапі розвитку людства і
є якісною межою на еволюційному шляху.
Особливо велику роль у розгалуженні понять «культура» й «циві-
лізація» відіграло ознайомлення з життям племен Америки, Авст ралії,
Африки, що зберегли архаїчні культурні комплекси. В результаті тер-
мін «цивілізація» дедалі більше використовувався для визначення
особливого етапу в культурно-історичному процесі. Знач ний внесок
у розробку поняття «цивілізація» зробили К. Маркс та Ф. Енгельс,
які довели зв’язок процесу виникнення цивілізації з появою антаго-
ністичних класів, створенням держави, появою міст і купецтва, а та-
кож писемності й мистецтва.
Поряд із марксистською культурологією, яка обстоює концепції
висхідної культурно-історичної еволюції людства, існує значна кіль-
кість концепцій, де відкидається ідея єдиного культурно-історично-
го простору й часу Цю наукову тенденцію заклав німецький вчений
О. Шпенглер у своїй праці «Занепад Європи», у якій він провіщає
занепад західноєвропейської культури. Ідею культурно-історичного
розвитку людства як коловороту локальних цивілізацій розвинув
видатний англійський мислитель Арнольд Тойнбі у своєму творі
«Дослідження історії». З деякими припущеннями до цієї ж наукової
тенденції належить і концепція талановитого російського вченого
Л. Гумільова щодо етногенезу1
.
Спроби по-новому поглянути на шлях, який пройдено людством,
і знайти на ньому ті опорні точки культури, що тримають складну
конструкцію людської цивілізації, тривають і дотепер2
.
Зупинимося на головних ознаках цивілізації, необхідних для
аргументації класифікації стану розвитку культур різних народів у
1 Гумилев Л. И. География этноса в исторический период. — Ленинград, 1990. 2
 Див., наприклад, працю фінського вченого П. Куусі «Этот человеческий мир».
— Москва, 1988.
32
ІСТОРІЯ СВІТОВОЇ КУЛЬТУРИ
різних історичних періодах. Адже існує тенденція до використання
терміна «цивілізація» для цілого ряду різнопланових і різноманітних
явищ1
. Так, наприклад, у літературі з’являється термін «цивілізація
пастухів», дослідники стародавньої Африки пишуть про «цивіліза-
цію лісу» і поряд — про «цивілізацію міст». Часто таке використання
є даниною моді й не відповідає науковому змісту цього терміна.
Як уже зазначалося, основні цивілізації як соціально-економіч-
ні системи загалом були визначені ще до середини XIX століття, але
польо ві дослідження археологів вимагали більш детальних та обґрун-
тованих концепцій саме щодо тих ознак, які характеризують перехід
до цивілізації. Така систематизація була запропонована Г. Чайлдом,
який виділив десять основних ознак: 1) міста, 2) монументальні гро-
мадські будівлі, 3) податки або данина, 4) інтенсивна економіка, в
тому числі торгівля, 5) виділення ремісництва, 6) писемність, 7) за-
чатки науки, 8) розвинуте мистецтво, 9) привілейовані класи, 10) дер-
жава. Саме Г. Чайлд на основі археологічних досліджень визнав, що
постійними супутниками вищих цивілізацій були монументальні
споруди — культові, поховальні або світські. У ході наукової дис-
кусії вчений К. Клакхолм запропонував скоротити список Г. Чайл-
да до трьох ознак: монументальна архітектура, міста, писемність. Ці
три ознаки, поєднані цілою системою причинно-наслідкових відно-
син з економічними, соціальними й політичними процесами, що від-
буваються в суспільстві, створюють видиму вершину величезного
айсберга культури перших цивілізацій. Вказана тріада виразно ха-
рактеризує цивілізацію передусім як культурний комплекс, тоді як
соціально-економічна сутність цього явища пов’язана з появою кла-
сового суспільства й держави.
Зупинимося на загальній характеристиці тріади. Пам’ятки мо-
нументальної архітектури не лише вражають своїми масштабами, а
й досить показові з точки зору виробничого потенціалу суспільств,
що їх створили. У них реалізований додатковий продукт, створений
цією економічною системою, відбито організаційний рівень суспіль-
ства, яке вміло використовує просту кооперацію. Саме обсяг вкладе-
ної праці підносить перші величні храми над родовими святилища-
ми, для спорудження яких досить було зусиль кількох, а то й однієї
сім’ї. З огляду на розвиток суспільної свідомості монументальні спо-
1
 Докладніше див.: Массон В. Первые цивилизации. — Ленинград, 1989.
33
РОЗДІЛ II. ПРИНЦИПИ КЛАСИФІКАЦІЇ КУЛЬТУРНОЇ ЕВОЛЮЦІЇ ТА ЇЇ ОСНОВНІ ЕТАПИ
руди вказують на усвідомлення ідеї громадської єдності суспільства
(на відміну від родової свідомості). Так, наприклад, за підрахунками
Г. Чайлда, для спорудження Білого храму в Уруці знадобилася без-
перервна праця 1500 осіб протягом п’ятьох років. Крім того, зведення
такої будівлі вимагало знань з математики, розвинутих знарядь праці.
Надзвичайно важливе значення мала поява писемності. Для пер-
вісної і навіть ранньоземлеробської общини кількість інформації, що
підлягала переданню для збереження стабільності господарства й
культури, була порівняно невеликою. Ця сума знань зберігалася жер-
цями або шаманами й передавалась усним шляхом під час навчання
молоді. Складна соціальна й економічна система, якою стала цивілі-
зація, призводить до різкого збільшення найрізноманітнішої інфор-
мації. Навіть облік продукції та організація планомірних землеробсь-
ких робіт вимагали чіткої регламентації. Створення єдиної системи
релігійних вірувань, які приходять на зміну локальним культам родів
і племен, також потребувало писемності для її кодифікації і твердої
фіксації. В соціальному плані розвиток писемності вказує на розпо-
діл розумової й фізичної праці, який залежав від загального процесу
класоутворення.
Третя найважливіша ознака цивілізації — розвиток поселень
міського типу. Недарма етимологія терміна «цивілізація» сходить
до міської, громадської общини. Саме в містах особливо інтенсивно
розгортається процес накопичення багатств і, відповідно, соціальної
диференціації. Тут розташовуються центри громадського та ідеоло-
гічного керівництва, концентруються спеціалізовані ремісничі ви-
робництва, набирають сили обмін і торгівля.
Культурний комплекс перших цивілізацій є складним організ-
мом, в якому, зрозуміло, активно взаємодіють всі основні елементи, в
тому числі й ландшафтні. Але вивчення ідеології та соціальної психо-
логії давніх суспільств становить особливу складність, адже тільки за
класичної античності з’являються писемні свідчення про ці важливі
елементи культурного комплексу. Тому саме матеріальні пам’ятки
культури, які водночас стали носіями духовних надбань, дають змо-
гу більш-менш достовірно реконструювати культурно-історичний
комплекс як цілісність.
Вказані ознаки цивілізації найбільш абстрактні і загальні, а тому
не визначають особливостей окремих цивілізацій і культур. Існує 
34
ІСТОРІЯ СВІТОВОЇ КУЛЬТУРИ
величезний пласт культурологічних досліджень і концепцій щодо
специфіки окремих цивілізацій, культурно-історичних епох, куль-
туро антропологічних течій, з якими ми ознайомимося послідовно в
про цесі вивчення курсу.
Розглянуті принципи періодизації культурної еволюції як найпо-
ширеніші в різних галузях науки й найвживаніші дають змогу виділи-
ти й детальніше вивчити найзначніші епохи всесвітнього культурно-
го процесу. Це — культура збирання й полювання, епоха неолітичної
революції і ранньої землеробської культури, культура Стародавнього
Сходу, антична (грецька й римська) культура та європейська куль-
тура (в останній ми виділяємо періоди Середньовіччя, Відродження,
Реформації, Просвітництва та культуру XIX–XX ст.).
 Рекомендована література
1. Массон В. М. Первые цивилизации. — Ленинград, 1989.
2. Февр Люсьен. Цивилизация: эволюция слова и группы идей. Бои за
историю. — Москва, 1991.
35
Розділ III.
РАННІ ФОРМИ КУЛЬТУРИ
Культура збирання і полювання.
Неолітична революція й культура раннього землеробства.
Культура збирання і полювання
Історія людства налічує 35–40 тисяч років. Найтриваліший її
відтинок історики найчастіше називають первіснообщинним ладом
або кам’яним віком. У культурології ці терміни можна вживати хіба
як допоміжні: адже в цю епоху існували два принципово різні типи
культури. Один спирався на привласнювальне господарювання, дру-
гий — на продуктивне. До продуктивного господарювання людство
перейшло приблизно за 12–8 тисяч років до нашої ери. Вся попередня
культура Ноmо sapiens sapiens — це культура збирання й полювання.
З чого слід починати розповідь про еволюційний успіх люд-
ства? Мабуть, від того часу, як Homo sapiens sapiens лишився єдиним
представником людського роду після зникнення з лиця землі Homo
neandertales. Із усіх Homo sapiens, що виникли в ході біологічної ево-
люції, зберігся лише Homo sapiens sapiens. У нього за плечима були
вже мільйони років генетичної та чималий період культурної ево-
люції. Біологічна й культурна спадщина сучасної людини великою
мірою ґрунтується на досвіді стародавнього збирача, рибалки й мис-
ливця.
Спроба описати культуру збирання й полювання, якою вона була,
приміром, 15 тисяч років тому, наражається на цілу низку труднощів.
Поведінку людини за тієї доби не можна порівняти з поведінкою на-
шого сучасника, що живе в умовах науково-технічної цивілізації.
36
ІСТОРІЯ СВІТОВОЇ КУЛЬТУРИ
Знання про тодішню культуру ми дістаємо, вивчаючи життя
племен збирачів і мисливців, які збереглися донині, а також вивчаючи
рештки матеріальної культури первісного суспільства.
За оцінками вчених, у найвіддаленіших районах Землі, — в пус-
телях Австралії, африканських джунглях, болотах Амазонки, в Арк-
тиці живуть близько 50 тисяч людей, що не знають сільського госпо-
дарства й добувають їжу збиранням, полюванням і рибальством. Це
останні представники первісної культури. Наукове, всебічне вивчен-
ня племен збирачів і мисливців почалось у XIX столітті, коли об’єктів
для такого вивчення було досить. І хоча нині первісна культура в її
незайманому вигляді зникає, цінні відомості про поведінку збирачів
і мисливців здобуті завдяки спостереженням за їхніми останніми по-
коліннями.
Збирачі й мисливці жили та кочували, об’єднані в невеликі групи
з 40 або трохи менше осіб. Жінки збирали рослинну їжу, чоловіки
полювали й рибалили. Такий розподіл праці за статевою ознакою іс-
нує майже в усіх племенах, які дотепер залишилися на цьому рівні
роз вит ку, отже, він був характерний для культури збирання й полю-
вання. Цей спосіб добування їжі вимагав кооперації та участі кожно-
го члена групи, крім найменших дітей. Умовою розвитку культури
збирання й полювання була мобільність і нечисельність такої трупи.
Споживши добуту їжу в місцевості навколо стоянки, люди могли за-
лишатися на попередньому місці, пристосувавшися здобувати хар-
чі із більшими труднощами (розширивши територію пошуків) або
зменшивши реальне споживання. Це змушувало їх весь час пересува-
тися, мандрувати в пошуках нових місцевостей, багатих на їжу. Вини-
кали відносно стабільні щорічні маршрути, пов’язані з сезонним виз-
ріванням плодів, нерестом риб, міграціями й розмноженням тварин.
Упродовж року кожен рід міг чотири-п’ять разів змінити місце сто-
янки. Постійне пересування встановлювало жорстку залежність між
кількістю мешканців і розміром освоєної ними території. Одержані
в XIX столітті дані свідчать, що для підтримання життя однієї особи
треба було близько двох квадратних кілометрів землі. Група з 40 осіб
потребувала території у 100 квадратних кілометрів. Тобто до виник-
нення сільського господарства на території, скажімо, сучасної Фран-
ції могло жити не більше як 20 тисяч осіб. Добування їжі жорстко
обмежувало й спрямовувало всі форми поведінки збирачів і мисливців, 
37
РОЗДІЛ III. РАННІ ФОРМИ КУЛЬТУРИ
у тому числі пов’язаних із розмноженням. Оскільки постійно існува-
ла небезпека скорочення здобичі, протягом останніх 20 тисяч років
культури збирання й полювання чисельність людської популяції, за
науковими даними, майже не збільшувалася.
Антропологам та етнографам давно відомий звичай кочових
племен, що діяв за потреби скоротити свою чисельність. Коли їжі не
вистачало, її переставали давати спершу старим людям, потому най-
меншим дітям — дівчаткам, нарешті — хлопчикам. У періоди голоду
остання їжа перепадала тим, хто її добуває. Умертвіння дітей було
характерною особливістю поведінки збирачів і мисливців. Кочове
плем’я мало дітей не більше, ніж дорослі могли їх нести на собі.
Встановлено, що жінка-бушменка несла свою дитину 7–8 тисяч
кілометрів, аж поки приблизно в 4-річному віці та вже могла покла-
датися на свої сили. Дитину часто вбивали, якщо вона народжува-
лася раніше, ніж попередня починала впевнено пересуватися сама.
За оцінками антропологів, убивали половину всіх немовлят. Те, що
життя зберігали переважно хлопчикам, свідчить про свідоме регулю-
вання росту населення, — промовистий приклад перемоги культури
над природою.
Природні інстинкти, що визначають поведінку тварини, успад-
ковуються нею генетично. Навіть набувши нових форм поведінки,
тварина не здатна передати їх своєму потомству. Натомість у люди-
ни навіть найпростіші форми поведінки вивчені: без допомоги до-
рослих дитина не може відтворити жодного елементу культури. До
того ж, попри довгий строк вагітності, людська дитина з’являється
на світ не досить сформованою, щоб сприйняти складну культуру, і
потребує турботи й піклування дорослих. Кожне з відомих людських
суспільств знає в тій чи іншій формі сім’ю, в якій чоловік разом із
жінкою опікується своїми дітьми, поки вони малі. Специфічна людсь-
ка риса, абсолютно не властива тваринному світові, полягає в тому,
що самець людини добуває для своєї сім’ї їжу. Щоправда, птахи також
годують свій молодняк, але вони перебувають на надто далекому від
людини еволюційному щаблі. В найближчих до неї тварин, у прима-
тів, самець може битися з іншими самцями за володіння самицею або
захищати її та дітей від хижаків, але він не годує їх.
Сьогодні ж біологи-еволюціоністи, так і антропологи та етно-
графи сходяться на думці, що саме зміна поведінки самця зумовила 
38
ІСТОРІЯ СВІТОВОЇ КУЛЬТУРИ
виживання гомінідів як біологічного виду й поклала початок процесо-
ві, який називають соціалізацією гомінідів або початком культурної
еволюції. Великою мірою це припущення пояснює причину, що спо-
нукала нашого далекого пращура до праці. Саме необхідність здобу-
вати їжу для самки й дитини, не зумовлена біологічно, відрізняє пра-
цю людини від звичайного пошуку їжі твариною. Не маючи фізичної
змоги здобувати їжі більше, ніж потрібно було для задоволення влас-
них пот реб, самець мусив використовувати допоміжні засоби — засо-
би праці. Необхідність виробляти засоби праці й сам її процес форму-
ють свідомість і волю — основу подальшої еволюції людини. Зв’язок
між самцем і самкою з дитиною вже відрізняється від суто біологіч-
ного (статевого) зв’язку, оскільки він ґрунтується не на інстинкті, а
на засвоєній поведінці; крім того, виникають зв’язки, неможливі у
тваринному світі: чоловік — жінка, батьки — діти, мати — діти, бать-
ко — діти, брат — сестра тощо.
Такий тип зв’язку називається соціальним (а спільнота людей —
соціумом, общиною, родиною). Він є передусім моральним зв’язком,
тобто засвоюється людиною через наслідування та виховання і
сприймається як природний, виступаючи неписаним законом. Уяв-
лення про сім’ю як основу «людської спільноти, єдність природного й
соціального зв’язку людей, передусім між чоловіком і жінкою, що бу-
дують свої відносини не на природних, інстинктивних засадах, а на
моральних, які поступово замінюють інстинкт, утвердилося в євро-
пейській науці вже в першій половині XIX століття. Причому до та-
кої думки схилялись і вчені, що дотримувались ідеалістичного та ре-
лігійного погляду на виникнення людства і сім’ї (наприклад Гегель),
і вчені-матеріалісти (Енгельс).
Для сучасної науки про людство, яка спирається на матеріаліс-
тичні засади і вважає людину результатом єдності природної та
культурної еволюції, проблема вивчення сім’ї як універсального
суспільного типу зв’язку лишається актуальною. Американський
антрополог Маргарет Мід зауважує: «Від соціального устрою сус-
пільства залежить, яких жінок і яких дітей забезпечуватиме чоловік,
хоч голов не правило тут, очевидно, передбачає, щоб він забезпечував
жінку, з якою перебував у статевих стосунках, і все її потомство. 


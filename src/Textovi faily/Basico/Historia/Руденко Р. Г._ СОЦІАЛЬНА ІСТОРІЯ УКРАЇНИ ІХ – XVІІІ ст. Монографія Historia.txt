Руденко Р. Г._ СОЦІАЛЬНА ІСТОРІЯ УКРАЇНИ ІХ – XVІІІ ст. Монографія_ http://repository.hneu.edu.ua/jspui/bitstream/123456789/7958/1/%D0%A1%D0%BE%D1%86%D1%96%D0%B0%D0%BB%D1%8C%D0%BD%D0%B0%20%D1%96%D1%81%D1%82%D0%BE%D1%80%D1%96%D1%8F%20%D0%A3%D0%BA%D1%80%D0%B0%D1%97%D0%BD%D0%B8%20%D0%9C%D0%BE%D0%BD%D0%BE%D0%B3%D1%80%D0%B0%D1%84%D1%96%D1%8F.pdf

Історія Київської Русі як держави і суспільства охоплює IX – XIII ст. Як свідчить "Повість минулих літ", Русь IX – X ст. об'єднала більш ніж 200 слов'янських, фінно-угорських і латишсько-литовських племен, які склали міжплемінні союзи, а потім стали князівствами. За даними цього літопису їх було 14, а основними центрами – Київ і Новгород [35, с. 13–16]. Передумовою політичної активності Києва були внутрішні досяг- нення та зовнішні обставини, висока культура та творче сприйняття європейського прикладу і досвіду. Утворення держави Київська Русь у IX ст. впливало на суспільні процеси, а вони, в свою чергу, – на розбудову держави. Це був не тільки тривалий, а й досить складний цивілізаційний процес. Труднощі полягали у визначенні підходів державотворення; поєднанні традицій і нововве- день; потреб суспільства і влади; суспільства і людини; матеріального й ідеального. Проблемно-історична оцінка цих чинників державотворення виявилася неоднозначною і складалася з позицій норманістів, антинорма- ністів, прихильників кельтської чи хозарської гіпотез походження Русі. У цьому відношенні нині досить переконливими є такі узагальнюючі висновки. Київська держава виникла не миттєво, тобто з приходом варягів у IX ст., а в тривалому процесі створення власної соціальної та економічної бази, закладеної протягом століть; залучення мешканців Подніпров'я до активної участі у політичному та торгово-економічному житті східноєвропейського регіону в умовах певної його соціально- економічної і територіальної стабільності; авангардної ролі місцевої еліти у державотворчому процесі на Русі. Селяни-землероби та інші верстви суспільства підготували матеріальні основи заснування держави до "прикликання" варягів. Саме внутрішній чинник відіграв у цьому визначальну і вирішальну роль. Що ж до варягів, то вони були залучені до служби в державних органах, до виконання державних заходів. Вони долучилися до державної роботи не як управлінці, а як виконавці певних функцій. А це значить, що їх участь у цій роботі була не безпосередньою, 6 а опосередкованою і вона враховується в загальнодержавному процесі Київської Русі. Ця держава – одна з перших в Європі – виникла на власному ґрунті і власними зусиллями місцевої слов'янської міжплемінної громади. Своєю внутрішньою і зовнішньою політикою перші київські князі заклали і зміцнювали основи державного ладу і таким чином сприяли консолідації племен полян, древлян, сіверян, радимичів, уличів у Києво- руському суспільстві. Володимир Великий об'єднав ці землі та народи в межах держави Київська Русь, що відкрило новий етап її соціально- економічного та суспільно-політичного розвитку. Соціальні зміни в історії Київської Русі відбувалися в історичних координатах простору і часу, у співвідношенні внутрішніх та зовнішніх обставин. Її суспільний розвиток був пов'язаний з розвитком Європейських країн, із налагодженням політичних, торгівельно-економічних та культурних зв'язків із ними. Пріоритетне місце займав візантійський напрям, визначе- ний історичними зв'язками та політичними потребами Русі. Суспільно-історичні зміни на Русі були зумовлені характером феодальних відносин перехідного періоду: становлення ранньофеода- льних та переходу до розвинуто феодальних відносин. Цей перехід від первісно-общинного до феодального суспільства залежав, насамперед, від розвитку продуктивних сил і водночас давав їм новий поштовх. Визначальними передумовами соціальних змін у суспільстві Київської Русі були матеріальні передумови, ступінь їх розвитку. До радикальних змін у виробництві належали вдосконалення технології землеробства, скотарства, промислів та пов'язаного з ними ремісництва. Ремісницька діяльність охоплювала десятки спеціальностей – ковальське, ткацьке, шкіряне та ін. Основною галуззю господарства було землеробство. Цей рід занять зумовив виникнення сільської, територіальної громади, общини. Кількісно- якісні зміни у цих сферах пов'язувалися з торгівлею, з формуванням потужного торгово-економічного потенціалу. Для жителів Середнього Придніпров'я цей чинник мав особливе значення, адже у Києві перетиналися "магістральні" торгові шляхи: північно- південний ("із варяг у греки") і східно-західний (від Волги до Карпат). У Києві було вісім торгових центрів [48, с. 55]. 7 Досягнуте на цій основі значне накопичення суспільного потенціалу, зростання його масштабів та якісних характеристик слугувало об'єктив- ною умовою динаміки соціальних процесів. Поглиблення суспільного поділу праці, зокрема, зміни в технології землеробства, вдосконалення знарядь праці, кооперація праці, розвиток торгівлі, різних видів обміну зумовлювали зміни виробничих відносин, а разом із ними – всіх інших суспільних і державних відносин, зв'язків. До історичних передумов і рушійних сил соціальних змін в Україні – Русі належить політичний устрій. До складу княжої ради входили: князь, боярська дума, народні збори (віче). Отже, в ній поєднувалися дві ланки: монархічна в особі князя і народна, тобто віче. На чолі держави стояв великий князь київський, який зосереджував законодавчу, виконавчу, адміністративно-судову та військову владу. Публічна влада виступала не тільки в формі князівської, а й громадської. Поєднання цих ланок одноосіб- ної (монархічної) і народної (демократичної) дозволяє стверджувати про напівмонархічний характер державної влади в Київській Русі. Причому демократична та суспільна традиції управління були досить потужними і їх не можна було недооцінити, а тим більше знехтувати ними. З іншого боку, політичні й економічні обставини зумовили необхідність централізо- ваного управління. Отже, суть проблеми полягає у мірі їх поєднання та досягнення координації і залежно від обставин кожен князь шукав рівнодіючу цих чинників. Значить, темпи переходу і становлення феодального суспільст- ва на Русі безпосередньо залежали від політичного чинника. Основою княжої влади був військово-політичний апарат в особі феодалів і бояр, міст і територій. Логічним є припущення С. Юшкова щодо цих у минулому військових посад, а в період розкладу племінних відносин і посилення централізації державної влади їхні функції набували адміністративного характеру [52, с. 241]. За реформою княгині Ольги були засновані погости як основні фінансово-адміністративні центри й округи, які стали постійно діючими органами державного управління – державною адміністрацією [52, с. 281]. Тисяцькі і соцькі були представниками князівської влади в округах і мали широкі повноваження, а сотні становили міську організацію. Управління не тільки князівським господарством, а й участь у загаль- ній адміністративно-фінансовій і судовій організації належали 8 князівським тіунам відповідно до їх спеціалізації. Також до управлінсь- кого персоналу належали: тіун боярський, староста міський, староста сільський, старости "ратайні", тобто управлінці господарством феодала. Таким чином, управління старокиївським суспільством здійснювала військово-феодальна панівна знать. У цілому ж Київська Русь не могла вийти з орбіти феодалізації Західної Європи, а тому особливості її розвитку набували загального характеру. І хоча В. Ключевський вважав київського князя "військовим сторожем" і "рухомим вотчичем" [24, с. 116], все ж політичному управ- лінню Київської Русі були притаманні воєнна демократія і громадянська спрямованість, визнання високої ролі особистості київських князів. Саме такими були точки зору вчених Прєснякова О. Є. та Сергеє- вича В. І. Але Юшков С. В. вбачає подвійне трактування соціальної суті князівської влади, а тому і мав намір спростувати конструктивність поглядів названих вчених. У судженнях Покровського М. М., щодо цього питання Юшков С. В. не визнає "федеративності" Київської Русі [38, с. 216–220]. У державній та суспільній діяльності київський князь спирався на дружину, яка об'єднувала його найближчих сподвижників. Із числа дружин- ників князь проводив призначення на воєнні й адміністративні посади – в апарат державного управління. У цьому відношенні конструктивно- творчою є думка (твердження) Прєснякова О. Є. про те, що досить вагомим було "значення організації, котру діяльність князів вносила в середовище населення, досить багато йшло на цю організацію дружин- них сил, щоб дружина могла скластися в особливе, самостійне ціле, відмежоване від верхніх шарів міського населення" [37, с. 176–181]. Важлива роль княжої дружини в консолідації суспільства визна- чалася військовими традиціями як захисника Вітчизни, її народною підтримкою та прикладом високої патріотичності. Своєю самовідданістю і сумлінням у виконанні свого громадського обов'язку княжа дружина поєднувала героїчне і патріотичне в суспільному житті, була поборником ідеалів свободи і честі. Зокрема глибоко символічним у цьому питанні виступало Святославове "іду на ви". І цей клич викликав бойовий порив дружинників. У цьому ж високопатріотичному ключі король Данило Галиць- кий звертався до своїх воїнів: "Нехай страх не має приступу до сердець наших! Воїнові, що вирядився на війну, слід або перемогу здобувати, або впасти з руки ворога" [26, с. 114]. 9 Виявляючи характер княжо-дружинного середовища, сучасні дослід- ники доходять висновку, що і в цьому відношенні не існувало глибокої (суттєвої) різниці між представниками влади й простими громадянами. Суспільний лад Давньоруської держави IX – більшої частини Х ст., за визначенням Мельникової О. О., Котляр М. Ф., був дружинним. Аргументами у цьому відношенні слугує дружинна соціальна психо- логія, яка виявлялася у відповідному статусі інститутів держави, органів державного управління, судочинства, державної думи, до якої представ- ники княжої дружини входили разом із боярами. Дуже важливим інститутом державно-общинного управління була боярська дума (рада), яка продовжувала традиції ради старійшин родоплемінної епохи в нових історичних умовах. Звичай вимагав від князя обов'язкового узгодження своїх дій з радниками, "лучшими" і "смышле- ными мужами" і такими були бояри. Це означає, що в уявліннях людей бояри, на відміну від простих воїнів-хоробрих ратників, сприймалися як мужі "думающие" або "думцы", що безумовно пов'язано з їх функцією головних княжих радників. Історичні пам'ятки свідчать про зростання ролі боярської ради в політичних справах. Хоч у нарадах із князем брали участь і його дружинники, але значен- ня головних думців зберігалося за боярами "… зозваша бояри свою и всю дружину свою и начали думати с ними" [35, с. 74]. Відмова чи зневага князя "думою" з боярами заважали нормальному життю общини: в подібних випадках говорилося, що "людем не доходити княже правды" [35, c. 142]. Сергеєвич В. І. в думі бачив "тільки акт думання для радження князя з людьми, котрими він довіряє". Разом із тим вчений вважав, що князь не може без нарад із "думцами" і повинен переконувати їх "в целесообразности своих намерений", а при незгоді "думцов" "князю приходилося відмовлятися від задуманої дії" [13, с. 281]. Якщо Сергеєвич В. І. визначав роль думи в загальному аспекті: спільну думу думати з князем, обмінюватися думками на періодичних засіданнях-нарадах, то Ключевський В. О. вважав її постійно діючою установою, яка зважала на громадську думку. Князю потрібні були ради і радники, з якими він міг розійтись в думці, однак не міг обійтись без цієї установи [24, с. 162]. У своїх працях Рибаков Б. А., Брайчевський М. Ю., Котляр М. Ф. обґрунтували висновок про те, що боярська дума Київської Русі була 10 постійно діючим органом, необхідним інститутом державної влади і засобом конструктивності державної політики. Соціально важливою в суспільному житті Київської Русі була роль віче-зборів. Проблемними у зв'язку є такі питання. Яким був у співвідно- шенні з боярською думою, княжою владою статус віче? Наскільки соціально важливою була роль віче-зборів? Наскільки суттєво на княжу владу впливала міська громадськість? Відповідаючи на ці запитання, слід зазначити, що хоч віче мало дорадчий голос, а в своєму складі представ- ників феодальних груп, все ж таки це був голос народних мас. Знову ж таки варто враховувати те, що віче не могло підмінити князя чи порушити княже право, хоч як би активно не відображало громадську думку, громадський інтерес. І все ж таки порівняно з умовами родоплемін- ного ладу роль віче конкретизувалася, а роль княжої влади централізу- валася і за методами, і за способом правління. У цьому полягав дуалізм древньоруського політичного устрою і виявлялося основне його проти- річчя. Саме через поєднання та боротьбу протилежностей і в постановці, і у відповіді на запитання про монархічну чи демократичну Київську Русь долається прямолінійність. Підтвердженням цьому слугують такі конкретно- історичні зміни: в ІХ – Х ст. в умовах боротьби за об'єднану державу, зростала і посилювалася тенденція централізму і монархізму. З середини ХІІ ст. на зміну відносно централізованій монархії прийшла монархія федеративна. Видозміни були характерними і для громадських, демокра- тичних засад. Суть проблеми полягала в ступені поєднання цих тенденцій. "Можна твердити, що Русь не приймала завершеного монархічного устрою і протягом усієї своєї історії тяжіла до республіканських форм правління. Вона шукала спробу індивідуальної санкції кожного наступного претендента на владу" (М. Брайчевський, український історик) [7, с. 52]. Щодо змін у співвідношенні основних елементів державного управ- ління в IX – XIII ст., слід визначити такі періоди: перший – ІХ – Х ст. – поєднання княжої влади з народними зборами та боярською думою; другий – кінець Х – ХІ ст. – зростання управлінської ролі княжої влади та боярської думи; третій – ХІІ – ХІІІ ст. – формування й утвердження територіально – адміністративних зв'язків і посилення впливу міської общини в політичному управлінні, переростання її в суспільно-політичну домінанту. 11 Однак у ХІІІ ст. у державній політиці Київської Русі домінував принцип дуалістичної спадковості і міжусобні війни стали постійним явищем. Русь переживала період феодальної роздробленості. Її основу складали соціально-економічні процеси; натуральне господарство; феодальне землеволодіння (князівське, боярське, монастирське). 1.2. Феодалізм і сільська община У цілому суспільство переживало традиційні перетворення вироб- ничих відносин, хоч разом із тим паростки феодалізму розвивалися поступово і нерівномірно. Вони набували своїх масштабів у центрі Русі – в землі полян, а в інших землях ще зберігалися традиційні форми суспіль- них відносин. Що ж до розшарування суспільства в процесі переходу до феодалізму, то воно розгорталося неоднозначно: одні ставали багатшими, а інші – бідними, одні залишалися вільними общинниками, а інші потрапляли в залежність. Цей природно-історичний процес проходив більш чи менш еволюційно, поступово, в міру складання обставин, передумов, а значить, не прямолінійно і розпочинався з появи майнової нерівності. Серед багатих була градація, розподіл на багатших, ще багатших і невелику групу дуже багатих власників-феодалів. Також відбувалося розшарування на бідніших, бідних і найбідніших членів суспільства. Основним критерієм такого розшарування виступала власність, особливо – земельна власність. У першій групі – заможних – відбувався розподіл на великих, середніх і дрібних землевласників; у другій групі – незаможних – одні з земельним наділом, інші – з земельною ділянкою, а ще одні – безземельні. У цьому відображалося їх економічне закабалення. У зв'язку з цим і під впливом економічних та інших обставин змінювався соціальний статус населення: економічна несвобода вела до соціальної несвободи. І знову ж таки це був не одномоментний акт, а тривалий процес. Статус вільного населення зберігався довгий час у певній градації: вільний, напіввільний, напівзалеж- ній. У цьому непрямолінійному процесі були переходи: в одних випадках вільний, а потім напівзалежний, а в інших – навпаки, ще в інших – вільний чи залежний. І в цих переходах від одного соціального стану до іншого теж були свої особливості, що свідчить про його складнощі і суперечності. Ніхто не 12 хотів втрачати свободу і докладав зусилля до того, щоб не потрапити в кабалу до багатших і не втратити місце в соціальній ієрархії суспільства як економічно і соціально вільних людей. Отже, процес феодалізації суспільства проходив у соціальних перипетіях, радикальних зрушеннях, проблемних ситуаціях, і не в один день, і не одночасно одні стали закупами, інші – рядовичами чи закріпаченими селянами-смердами. Феодальна власність спричинила полярність суспільства не тільки в соціально-економічному, а й в морально-етичному відношенні: багатші виявили зверхність у ставленні до бідних: вони, багатші – світлі, а бідні – чернь. Звідси походить назва багатих феодалами (від слова – феод- лан), а назва бідних смердами (від слова чернь), тобто виконавці чорнової роботи [48, с. 53]. Сільська община була необхідна для розвитку продуктивних сил сільського господарства і становила основу соціально-економічної органі- зації та управління. Значення сільської общини полягало в певному регулюванні і міжгосподарських відносин, підтримці загальних інтересів, розв'язанні суперечок під час розподілу угідь в умовах переходу від суспільної до приватної власності на землю і перетворення її у феодальну власність. З перерозподілом землі, зростанням майнової нерівності відбувався розпад сільської общини, її соціальне розшарування. До соціальної структури Київської Русі Х ст. входили: київський князь, удільні князі, княжа дружина, бояри, купці-гості, міщани, селяни- общинники, челядь. В цілому в суспільстві Русі соціальну піраміду складали групи багатших і бідніших, панівних і підпорядкованих верств. У суспільному розвитку Київської Русі історично склались і виявилися тісні зв'язки і взаємодія соціально-економічного та соціально-структурного процесів. Системотворчу роль у цьому відіграли зміни в земельній власності. З перерозподілом землі між общинниками одні з них ставали землевласни- ками, а інші її втрачали і ставали феодально залежними. В умовах приватної власності зростала майнова нерівність і відбувався розклад сільської общини – її соціальне розмежування. Особливість цих історичних змін полягала в тому, що Київська Русь "обминула" рабовласницький лад, вступивши в епоху феодалізму. У VI – VII ст. родова община розпалася, поступившись місцем сусідській, сільській общині. Людей стали об'єднувати територія і господарство. Київська Русь будувалась на принципах територіальної общини, а племінна організація переросла в міжплемінні союзи східних слов'ян. 13 1.3. Вільне і закріпачене селянство Основну масу населення Київської Русі складали смерди, вільні селяни, дрібні землевласники. Вони жили великими общинами – сільськи- ми громадами. Мали земельні наділи і вели своє господарство. Від характеру фізичної праці – землероби, чорнороби, чернь – звалися смердами. У Х – ХІ ст. смерди були вільними селянами, які займалися сільським господарством, забезпечували власні потреби й сплачували князю державний податок. З розвитком феодальних відносин смерди втрачали землю і потрапляли в економічну залежність від землевласників. У виконан- ні ними повинності відбувався перехід від натуральної ренти (оброк, продукт) до відробіткової, а від неї – до грошової ренти. З часом серед них виділилися дві основні соціальні групи: одна з них – незалежні селяни зі своїми знаряддями праці, земельними ділянками, власним господарством, а друга група селян – без засобів виробництва – стала залежною від великих землевласників [10, с. 149–150]. Якщо в Х ст. основна маса селян залишалася вільними господарями, то ХІ ст. вони поступово втрачали свої привілеї. Цей процес визначився і прискорився під впливом формування та розвитку князівського і боярського землеволодіння. Суспільна, общинна земельна власність скасовувалась і встановлювалась приватна власність на засоби виробництва. Протягом ХІІ ст. більшість селян Київської Русі втратила земельну власність. Вони стали основною робочою силою князівських та боярських господарств. Отже, у складі сільського населення відбувалися глибокі соціальні зміни, хоч основна його частина називалася смердами. На основі повного і детального їх аналізу С. Юшков зробив такі висновки:1) смерди – це не вся маса сільського населення, а один із його розрядів; 2) колишні общин- ники – данники – в результаті перетворення данини у феодальну ренту ставали феодально-залежними, а згодом кріпосним селянством; 3) складали основну робочу силу князівського домену [52, с. 120–123]. Тому дуже важливо з'ясувати за статтями Руської правди як складалися, який характер мали їхні стосунки з князем. С. Юшков визначив поетапність розвитку цих відносин. Він стверджує, що існування особливих відносин смердів до князя в ХІ ст. не збігається з відносинами підданства [52, с. 136]. 14 Висунуте вченим твердження обґрунтоване посиланнями на Руську правду, яка свідчить про охорону потрібних князеві людей і худоби. Смерди поставлені серед близьких до князя або залежних від нього людей. "А за княжь конь, и же с п'ятном, 3 гривни, а за смердьей 2 гривни…" [42, с. 185]. У з'ясуванні характеру цих відносин С. Юшков співставляє судження дослідників. Зокрема Лешков В. М., Нікольський В. П. у найбільш загальній формі вказують на приватноправовий характер залежності смерда від князя. Цитович П. П. вбачає у смердах наймитів князівського господарства, пов'язаних із ним умовами економічного побуту, тому вчений схильний пояснювати походження залежності смердів поземельними відносинами. На думку Прєснякова О. Є., господарський зв'язок смердів із княжим двором заснований не на поземельних відносинах, а на системі повиннос- тей, які стали джерелом і вихідним пунктом для пізнішого окняження їх землі [37, с. 180]. С. Юшков не поділяє думок ні Цитовича, ні Прєснякова, адже припускає існування складніших відносин смердів і князя, ніж договір особистого найму чи оренди. Він вважає смердів групою доменіаль- ного залежного селянства. Залежність смердів у княжих володіннях створювалась головним чином не тільки відносно поземельних, а взагалі економічних відносин до князя. Аналізуючи становище смерда в порівняльно-історичному плані, важливо враховувати міркування Грекова Б. Д.: 1) раніше смерд працював у панському господарстві, мав засоби виробництва, був певною мірою самостійним виробником, навряд чи входив до складу челяді, як холопи і рядовичі; 2) для часу Правди Ярославичів (ХІ ст.) смерд працює в господарстві на загальних умовах, втрачає чи втратив засоби виробництва, а отже і самостійність, набував рис челяді і споріднився з нею [13, с. 236–237]. У цьому документі смерд розглядається як закріпачений. Розмірковуючи над цими питаннями, слід зазначити, що історична істина виявляється в еволюційних змінах: їх початок поклало проголошення общинних земель княжим землеволодінням, але тоді общинники працювали на "своїй" землі на користь князя. Так було в Х ст., а в ХІ ст. общинні землі привласнили князі і тоді смерди стали княжими людьми. Причому одні із них були вільними, а інші залежними від князя. У ХІІ ст. посилюва- лась тенденція закріпачення смердів. Отже, відносини між князем і смер- дами ускладнювалися і еволюціонували до закріпачення селян-смердів на засадах відробіткової ренти. 15 Взагалі відносини смердів характеризувалися обмеженням їх у праві володіння і розпорядження землею, що вело до злиття їх, як раніше окремої групи сільського населення, з іншими соціальними групами. Колишній статус смердів як вільних общинників у міру переходу до феодальної ренти втрачався і в ХІ ст. їх почали розцінювати разом із челяддю. За Руською правдою за вбивство смерда і холопа встановлю- валася однакова кара, що свідчить про нівелювання колишнього статусу смердів. І все ж таки в часи Руської правди смерд володів землею на общинних правах. Саме цим можна пояснити малу кількість статей про смердів у цьому документі. Зважаючи на те, що вони були в основному вільними общинниками, то і їхній статус визначався общинними порядками, общинним поступом. А в міру розпаду общини змінювалося становище общинників-смердів: вони стали підлеглими князю і в майновому, і в особис- тісному відношенні. Як підпорядковані його інтересу, вони обробляли землю, виконували інші повинності на користь князя. За даними раніше наведених досліджень, смерди були в ХІ – ХІІ ст. феодально-залежною групою сільського населення. Радянська історіографія подолала односторон- ній підхід у визначенні смердів тільки як феодально-залежного населення Київської Русі. Дослідження вітчизняних вчених розкривають соціальний статус смердів як основної маси вільних людей. "Смерди" за визначенням Рибакова Б. О. – це не все селянське населення (яке називають "людьми"), а його частина, що пов'язана з князівським доменом і підлегла князю у виконанні повинностей – смерди обробляли землю і були приписані до "погостів", платили данину, несли військову службу тощо [43, с. 366–367]. Виникає запитання: чи були смерди в основному феодально-залеж- ними селянами чи кріпосними? Конструктивною буде відповідь в аспекті історичної генези: в ХІ ст. розпочалося, а у ХІІ ст. відбулося закабалення смердів і в ХІІІ ст. – їх закріпачення в результаті цілої низки економіко-правових обмежень. За вбивство смерда платили стільки, скільки за холопа, тобто в 8 разів менше, ніж за кожну вільну людину, і в 16 разів менше, ніж за кращого чи близького княжого мужа [52, с. 144]. Особливого значення набуває з'ясування такої ситуації: чи мали смерди земельну власність? В літературі висловлена думка про умовність землеволодіння смердів. Нікітський О. І. стверджував, що смерди не 16 мали власної землі, а були змушені жити на чужій – князівській, боярській, церковній. З цим твердженням погоджується С. Юшков, адже в міру перетворення смердів із данників у феодально-залежних людей вони втрачали право й на землю [52, ст. 146]. Отже, смерди – це група сільського населення в епоху становлення феодалізму, яка поступово втрачала право на земельну власність і переходила із числа вільних общинників у розряд економічно і соціально- залежних селян-кріпаків. У суспільному розвитку Київської Русі закономірним явищем було розширення кола феодально-залежних верств суспільства. Соціальне джерело цих перетворень складали селяни-смерди, які масово потрапляли в кабальну залежність від феодалів. У зв'язку зі зростанням і усклад- ненням феодальних повинностей селян, із більш жорсткими умовами селянського найму, а отже, боргових зобов'язань ця практика набувала все більшого поширення. В умовах феодалізму, приватної власності на землю, економічної та позаекономічної залежності селян-общинників відбувалося їх розшару- вання на такі соціальні групи: закупи, рядовичі, ізгої, холопи та інші. У процесі закабалення складну соціальну еволюцію пройшли колишні селяни-общинники і з сільського населення, зокрема виділилася соціальна верства – закупи. Закупи – це соціальна група селян, яка потрапила в кабалу до князів чи бояр і для поновлення свого господарства була змушена брати позику – "купу" на певних умовах, у визначених процентах і повернути її у встановлений термін. На перших порах закуп залишався вільним, потім – напівповинним, напівзалежним від боярина-землевласника. Його становище було внутрішньо суперечливим, як і загальна ситуація закабалення сільського населення під впливом феодальних порядків. Для висвітлення соціальної суті закупівництва варто відповісти на такі запитання: яке підґрунтя цієї соціальної групи; які суспільні стани- класи виділяли зі свого середовища закупів і під впливом яких економічних умов; що змушувало нужденних людей йти в закупи, якщо була можливість поступати в найми? Відповідаючи на ці запитання, варто наголосити, що основу закупів- ництва складала концепція особистого договору з землевласником на 17 відповідних умовах грошової оплати його праці та повернення грошового займу. Ця соціальна група виділялася з сільського населення головним чином у процесі його закабалення і втрати наділів. Втрачаючи основні засоби виробництва, частина селян намагалася зберегти земельні наділи і попередній статус вільних общинників. Для збереження своєї власності чи зміцнення господарства, збереження економічної самостійності вони вступали в договірні зобов'язання з господарем на грошово- позиковій основі. Греков Б. Д. здійснив соціально-історичну реконструкцію закупівництва і дав характеристику закупів як частини залежного населення, різновидності рядовичів; як частини челяді [13, с. 201]. Закуп, названий ним наймитом, був особисто залежний від хазяїна і "в той же час у нього є своє невелике власне господарство на ділянці землі, одержаній від господаря" [13, с. 201]. Отже, закупи – це ті, хто потрапив у особисту залежність внаслідок боргу або порушення умов договору з господарем. Такий соціальний статус випливає зі статей "Правды Русской" [39, с. 482–525], які називаються в історичній літературі "Устав о закупах". Вихідним пунктом у редакції "Правды Русской" є співвідношення свободи і несвободи у закупівельницьких відносинах: 1) "Если закуп убежит от свого господина, (а йому цим документом заборонено перехід від одного до другого хазяїна) … но дать ему суд" (ст. 56). "Правда Русская" вводить поняття "релейний закуп" і визначає його обов'язки щодо збереження власності хазяїна. 2) "Если у господина живет земледельческий закуп, а погубит своего… коня, то ему за то не обязан платить. Но если господин, от которого он получает ссуду, даст ему плуг и борону, то за продажу он должен заплатить; но он не платит за хозяйскую вещь, им взятую, если она пропадает без него, когда господин пошлет его на свою работу" [39, ст. 57]. Чому конкретизуються безпосередні обов'язки релейного закупа? 3) "Закупу же платить за скотину, уведенную из хлева; но если он потеряет ее в поле, или не загонит во двор, или не затворит в хлеве, где ему велит господин, или же утратит ее за своим делом, то закупу во всех этих случаях утраты платить" [39, ст. 58]. 18 Які мотиви образи закупа хазяїном та санкції проти нього? 4) "Если господин обидит закупа, отнимет у закупа данню ему ссуду или его собственное имущество, то по ссуду все, это он обязан возвра- тить закупу, а за обиду заплатить 60 кун" [39, с. 59]. Яке майнове право закупа та як його відновити при порушенні? 5) "Если господин отдаст своего наймита в заработок другому хозяину за взятую у последнего вперед плату, эту плату он также должен отдать назад, а за обиду заплатить 3 гривны продажи" [39, ст. 60]. Чим пояснити продажу закупа іншому господарю та які наслідки? 6) "Если же он (господин) совсем продаст его (закупа), как своего полного холопа (наймита), то наймит свободен от всех долгов, а господин платит за обиду 12 гривен продажи" [39, с. 61]. На основі документальних даних можна зробити такі висновки. Якраз боргове зобов'язання, в міру його поширення і зростання в умовах феодалізації суспільства, визначало відносини закупа і хазяїна; зобов'язу- вало його працювати на панському полі, в панському господарстві. Хоч закуп, який втік від хазяїна, перетворювався в повного холопа, однак його становище не було рабським. У закупів – цих бідних людей, які не мають знарядь праці, все ж таки було своє господарство і вони займали певне майнове становище в суспільстві [39, с. 57–59]. Проблемна ситуація полягала в його статусі тому, що становище закупа було досить умовним: виконання договору забезпечувало йому свободу, а невиконання, навпаки, вело до несвободи, навіть переходу в розряд холопів. Не можна не звернути уваги на хитке становище закупа, постійне переслідування його боргами, жорсткими вимогами хазяїна, його постійними погрозами перевести в холопи. Знедолений, доведений до відчаю, селянин-закуп вдавався до крайніх заходів – втечі від хазяїна. Таким чином, соціальний статус закупа пов'язаний з сумою грошей – "купою" як позикою в борг. І хоча це межує з закабаленням, однак він не є повністю залежним від пана, а значить, не є наймитом; що "купа" – не натуральна данина чи рента (оброк) як повинності перед паном. Тому конструктивний висновок означає, що в основі "купи" лежить боргове зобов'язання, а закуп стає закупом для забезпечення і виконання цього зобов'язання. Соціально близькими до закупів були рядовичі – люди, що потрапили в економічну кабалу і на визначених у договорі ("ряду") умовах були зобов'язані працювати на господаря. 19 З розвитком феодалізму, розпаду сільської общини, зростання чисельності залежного від феодалів-землевласників населення виникла соціальна група рядовичів. Така назва, на думку О. Рейца, "очевидно происходит от "ряд" – соглашение: "ряд положить – уславиться [39, с. 166]. Щодо такої верстви, як рядовичі, то в історичній літературі їх соціальний статус зумовлений договірними відносинами селян із землев- ласниками. Виробничі відносини епохи раннього феодалізму в Х – ХІІ ст. значно змінювалися і набували різних форм. Однією із них було укладання селянами договірних відносин із хазяїном. Адже були вільні селяни з таким земельним наділом, який не забезпечував їхньої економічної самостійності, але вони не втрачали надії. І одним із таких реальних варіантів було укладання договору з рядом умов на співпрацю з хазяїном- землевласником. Раніше рядовичі, як і закупи, були вільними селянами. В умовах феодалізації суспільства відбувалося загальне розшарування і разом із тим складалися відмінності між різними верствами. Ланге вважав, що рядович був наймитом і відрізнявся від закупа тим, що 1) не служив для відробітку боргів; 2) ні в якому разі не перетворювався в холопа; 3) його могли наймати всі вільні люди [39, с. 167]. "А за рядовича 5 гривен. Также и за бояреск (боярского прикажчи- ка)" [39, с. 313]. Рядовичі – селяни, які укладали з феодалами відповідну угоду, прийняли на себе певні договірні зобов'язання – ряд – працю на велико- княжих землях і виконували їх на відповідних умовах цього договору. На основі проведених розрахунків вони будували співпрацю, здійснювали господарський розрахунок і підводили підсумки господарювання. Логічно зазначити, що рядовичі не допускали повного банкрутства і в разі його наближення, розривали договір із хазяїном. Дійсно, вони постійно ризику- вали, але не переходили межу між своїм вільним і підневільним (як стверджують – рабським) станом [52, c. 193–194]. До підпорядкованих верств суспільства Київської Русі належали ізгої. Це теж, у минулому вільні люди, а при переході до феодальних порядків втрачали свої права і статус вільної людини, потрапляючи в залежність від багатших землевласників. Через різні обставини до цієї групи потрапляли колишні общинники, які не тільки порушили чи проігнорували общинні правила, а й протиста- 20 вили себе своїми негативними вчинками сільській громаді, нанесли їй моральну чи матеріальну шкоду. Руська правда відображає їхній попередній статус у світлі загально- людських, общинних цінностей, зокрема визначає охорону життя ізгоїв ціною в 40 гривень – так само, як і будь-якої вільної людини. Це були княжі ізгої, які знаходилися під княжою опікою. Також були церковні ізгої. Греков Б. Д. вважав, що в давньоруських джерелах виділяються дві категорії ізгоїв – міські і сільські [13, c. 238]. У ХІІ ст. з поглибленням розшарування сільської общини втрачала свої ознаки і категорія ізгоїв. Якщо раніше це була особлива група людей, яка втратила соціальний статус із неординарних причин, то тепер вони працювали у вотчинах, як інші люди, були феодально-залежними, закріпаченими. Особливу групу в давньоруській державі становили пущеники, задушні люди, прощеники. Головним чином, це холопи, які працювали на землях церковного землеволодіння і помилувані за якість проступки. Відпущені церквою на волю, вони набували статусу вільних людей. Отже, суспільні відносини в Київській Русі мали соціально не одно порядковий характер і разом із ним окреслювалося їхнє правове поле, вони набували регуляторного характеру на принципах Руської правди. У цілому ж суспільство переживало соціальні суперечності, які загост- рювалися в процесі соціального розшарування на селі. Зумовлений загальним характером феодальних відносин, складним і досить суперечливим був соціальний стан селян-холопів. В одних випадках ними ставали селяни, які втратили власність, в інших – селяни-боржники, залежні від землевласника. Також ними ставали покарані за злочин виселенням з общини. За визначенням Володимирського-Буданова, джере- лом холопства слугував спочатку договір найму і при його невиконанні селянин потрапляв у кабалу до хазяїна і ставав холопом. За Руською правдою, джерелами холопства були: забрані в полон, одружені з холопом чи холопкою, продані за борги, народжені від невільних батьків, селяни-втікачі від своїх господарів. Разом з цим у документі визначалися певні регулюючі важелі щодо прав холопів, зокрема, охорони їх життя: "А в холопе и робе виры не путь, но оже будет без вины убиен, то за холоп урок платити или за робу, а князю 12 гривен продажи" [39, с. 606]. Якщо за холопа чи раба викуп був непотрібний, то за його вбивство накладався штраф у розмірі 12 гривень. 21 Таким чином, соціально-історичний розвиток Київської Русі в ІХ – ХІІІ ст., в епоху феодалізму характеризувався змінами у складі вільного і закріпаченого селянства і визначався новою системою поземельних відносин. Соціальні процеси поєднувалися з політичними та ідеологічними на засадах загальних суспільних змін, а також з етноісторичними процесами. 1.4. Формування української народності Невід'ємною складовою соціально-історичного розвитку Київської Русі було формування української народності. Як відомо, народність – це спільнота, яка об'єднана загальними територіальними межами, відносно спільними економічними, певними мовними, релігійними, культурними чинниками та менталітетом. Узагальнен- ня основних ознак народності свідчить, що ця спільнота є продуктом феодалізму, причому розвинутого феодалізму. У з'ясуванні цього питання радянська історіографія сформулювала концепцію "древнерусской народ- ности". Теорію про єдину давньоруську народність, що формувалась у ІХ – Х ст. на основі східнослов'янських племен, висунули історики Гре- ков Б. Д., Мавродін В. В., Рибаков Б. О., Черепнін Л. В. та ін. Основним положенням цієї теорії було твердження, що саме політич- ний фактор зумовив соціальну еволюцію і складання єдиної давньорусь- кої народності. Російський історик Рибаков Б. О. стверджує, що князівства ХІІ – ХІІІ ст. склали "древньоруську народність, що говорить однією мовою, спільно створивши єдину культуру, яка має ряд спільних історичних задач" [43, с. 5], а в ХІV – ХV ст. ця "єдина народність, створена державою Руссю" розпалася на три братські народності: росіян, українців і білорусів [43, с. 6] і що ці процеси відобразилися "в дезінтеграції, в розщепленні політичної форми держави на багато самостійних організмів" [43, с. 6]. Отже, політичний фактор абсолютизувався та ідеологізувався. Що ж до зворотного зв'язку – впливу соціального фактора на державотворення, на політичні процеси в цілому, то такий зв'язок більше констатувався, ніж розкривався. Прихильники цієї концепції також переоцінюють роль економічного фактора – вони вважають його і визначальним, і вирішальним. Пробле- 22 ма зародження, формування і консолідації української народності розгля- дається ними в нерозривному зв'язку з розвитком феодальної суспільно- економічної формації. На основі формаційної теорії сформульовані такі положення, як "давньоруська народність", "спільний корінь російської, української і білоруської народності", колиска трьох східнослов'янських народностей [43, с. 40]. Використовуючи цивілізаційний підхід в аналізі етносоціальних процесів, слід зробити такі висновки: 1. Від племінного союзу до народності – шлях глибоких і складних суспільних перетворень, і цей шлях прокладається історично. Народність не проголошується довільною конструкцією, а формується в конкретно- історичних умовах феодалізму, в координатах простору і часу, в культурно- історичному вимірі. 2. У співвідношенні "давньоруська народність – етнічні процеси" останні складають підґрунтя усього процесу. Еволюціонуючи, вони пере- ходять в нову якість, піднімаються на нову сходинку, набуваючи характеру інтеграції чи диференціації. Тому ознаки української (як і російської, білоруської) народності зароджуються в етногенезі як її першооснови, першопричини, а не в надрах давньоруської народності, як їх наслідку. 3. Спільними коренями російської, української і білоруської народ- ностей були власне етнопроцеси в їх розвитку, зумовленому в конкретно- історичну епоху, а під її впливом складався єдиний, спільний етнопотік. Саме історична епоха визначально впливала на загальне і особливе в етнопроцесах. 4. В умовах феодальної роздрібненості Київської Русі відбувалася диференціація соціоетнічних процесів і кожен із них мав свої особли- вості, був своєрідним і не корелювався з поняттям "давньоруська народність". Кожна із народностей формувалася під впливом наяв-них, а не сконструйо- ваних передумов загального історичного поступу. У києворуському суспільст- ві зберігалася тенденція не лише до відокремлення, а й до об'єднання, однак не в такому романтичному варіанті, як "колиска" трьох народів. 5. Патетично піднесеним, але науково не обґрунтованим є тверджен- ня про утворення давньоруської народності на межі IX – X ст. на засадах племінного союзу, спільної території, мови й усвідомленого почуття етнічної єдності усіх східнослов'янських "племен". 23 Отже, співставляючи різні підходи у визначенні передумов розвитку етносоціальних процесів, автор доходить такого висновку: українська (як і інші) народність формувала свої ознаки у просторі києворуського суспільст- ва, в спільному історичному поступі як магістрального шляху для кожної з них. У той же час варто зважити на те, що від етносоціальних зв'язків, етнічної спільноти врешті-решт залежала єдність українських земель, їх територіальна цілісність. У процесі феодальної роздрібненості Київської Русі, який характе- ризувався складними соціальними, етносоціальними явищами, формува- лися три східнослов'янські народи – український, російський, білоруський. В епоху Середньовіччя вони стали народностями з загальним і особливим, спільним і своєрідним, колективним і індивідуальним, а в цілому – соціальним. Такий підхід означає критичну оцінку концепції "колиски трьох братніх народів", яку підтримували майже всі радянські вчені, а сьогодні її наслідує академік Толочко П. П. та ін. [50, с. 27]. Концепція "колиски" була розроблена російським істориком Погодіним М. П. на захист великодержавної політики царизму. Київська земля, на його думку, "исконно великорусская", а Галицька та Волинська – українська; українізація Київської землі відбулася внаслідок переселення вихідців із Галичини після монголо-татарського нашестя, в ХІІІ – XIV ст. Погодін М. П. ігнорував співвідношення початкового етапу етнічної історії українців з історією слов'ян як етнічних спільнот у цілому та східних слов'ян зокрема; заперечував історичні обставини щодо незмінності основної етнічної субстанції і території розселення українського народу протягом багатьох століть. Тому Погодіну М. П. опонував український вчений М. Максимович у думці, що населення Київської Русі було українським. Український етнос проживав на цій території з прадавніх часів – праслов'янських часів – до і після епохи Київської Русі [31, с. 101]. Ураховуючи різне етнографічне середовище, Грушевський М. С., зазначав, що великоруська народність формується переважно на фінсь- кому ґрунті, білоруська – у близькому спілкуванні з литовською групою, українська – у вічному сусідстві з тюрками [14, с. 14]. У віковічних перетвореннях та змінах то сходилися, то розходилися їхні дороги, а отже й історичні долі: зокрема, хоч суспільне життя велико- 24 руської й української народностей розвивалося в спільному, однак своєрід- ному історичному русі, з цілком визначеними етнічними індивідуаль- ностями, стверджує Грушевський М. С., і приходить до такого висновку: "Перед нами, безсумнівно, дві народності, дві історії" [14, с. 15]. У зв'язку з цим слід зазначити, що в докиївський і київський періоди поширювалася українська мова, як це довели видатні мовознавці О. Потебня, А. Кримський. Ю. Шевельов вважає, що виразні елементи української мови у говірках південно-західної групи племен (поляки, древляни та ін.) постають з VII ст. [40, с. 74]. Як зазначав академік О. Шахматов, територія від Прута, Дністра і Дніпра складає одне етнографічне ціле і тут кристалізувалася одна мова, яку сьогодні називають українською, а тому зрозуміла подібність української мови до сербської, хорватської, польської, словацької мов. Формування української народності, на думку дослідника, припадає на час "великого переселення народів" у V – VI ст. н. е. та антського союзу племен у Дністро-Дніпровському межиріччі, що безпосередньо пов'язане з вито- ками етногенезу українського народу. Звідси випливає висновок про те, що домінуючою тенденцією етно- національного розвитку на початку Нової ери була диференціація етнічних об'єднань. Історичним рубежем на шляху розвитку етнічного, а в перспек- тиві й етнонаціонального процесу стало "велике переселення народів". Ця історично-географічна тенденція поширювалася в умовах об'єднан- ня племінних князівств у Київській державі та в умовах її піднесення, а в XII – XIII ст., під впливом роздробленості Русі, виявилася тенденція їх диференціації. Територія Київської Русі поділилася на три частини: Південно-Західна Русь (нинішня Україна), Північно-Західна Русь (Білорусія), Північно-Східна Русь (Московська держава). Формування рис української народності в епоху Київської Русі було пов'язане не тільки з економічними, політичними, а й соціально-культурними процесами. На рівень суспільної консолідації українського народу, на характер соціально-історичного процесу чинила свій вплив етнонаціональна свідомість народу. Вона формувалася на основі соціального досвіду, пріоритету принципу згуртованості над роздрібненістю, розпорошеністю, домінанти суспільного об'єднання над окремим і відокремленим. Активну роль у цьому відігравала церква. 25 Особливе місце серед релігій належало християнству. Як зазна- чається в "Повісті минулих літ", князь Володимир Святославович "хрещенням просвітів" києворуське суспільство, а Ярослав Володимирович "засіяв книжними словами серця віруючих людей" [29, с. 89]. Формування високих духовних цінностей і християнського світогляду підвищувало рівень соціалізації суспільства; прокладало шлях до нової цивілізації; збагачувало духовні традиції. Усі ці чинники сприяли виходу суспільства на новий рівень свободи, а держави – на рівень соборності. У сучасній історичній науці існують такі точки зору: одні історики, а саме П. Толочко, М. Котляр, В. Ричка, відстоюють ідею давньоруської народності і давньоруської держави, а інші – М. Брайчевський, Я. Ісає- вич, М. Дашкевич – вважають український народ а) автономним через осідлість та відносну історичну самостійність; б) провідником, стрижнем етнонаціонального розвитку Київської Русі; в) фундатором державності України–Русі. На думку українського історика Брайчевського М. Ю., Русь у етнічному відношенні складала єдність не абсолютну, а відносну, поліетнічну, історично-географічну. У тих умовах формувалися лише окремі ознаки такої спільноти як народності. Це, зокрема, певні межі спільної території. "Поза сумнівом, – наголошував М. Брайчевський, – головним ядром формування української народності був полянський лісостеп; російської – верхів'я Дніпра, Оки і Волги; білоруської – область дреговичів та полочан" [8, с. 189]. На початку ХІІІ ст., на думку російського історика О. Є. Преснякова, Україна утверджується також етнічно й у цьому відношенні особливе історичне значення мала така подія, як возз'єднання князем Романом Мстиславовичем Русі–України (1199 р.). До соціальної структури цієї держави входили галицька і волинська династії, бояри, торгово-реміс- нича аристократія, військова дружина, міщани, духовенство [37, с. 239]. В управлінні Галичиною Роман Мстиславович змушений був розв'язати гострі соціальні суперечності між торгово-ремісничою знаттю і міщанами [23, с. 198]. Це був княжий реформаторсько-законодавчий проект під назвою "Добрий порядок на Русі" [28, с. 368]. В історичній літературі існує думка, що цю державу можна вважати національною Українською держа- вою, в якій впроваджувалися західноєвропейські закони [23, с. 207]. Об'єднання великим князем Данилом Галицьким у 1238 р. трьох центрів України–Русі: Київського, Галицького і Волинського князівств 26 стало надзвичайною подією в історії її земель та народів. Своїм переконан- ням і прикладом у період монголо-татарського нашестя князь вселив у суспільство віру в свободу як спільну громадсько-народну справу і надав їй нової етноконсолідуючої сили. Розділ 2. Україна в XIV – першій половині XVII ст. 2.1. Загострення соціальних суперечностей в українському суспільстві в польсько-литовську добу У ХIV – XVII ст. історичний поступ Європейської цивілізації відбувався в напрямі реформації і модернізації, отримав назву Відродження. У суспільно-політичному розвитку європейських країн у цей період виявилися дві тенденції: централізація (або її передумови) чи лібералізація суспільних перетворень. Їх суть полягала в зміні площини відносин людина- суспільство-держава. Як один із особливих конструктивних моментів загального реформаційного руху варто розцінювати "революцію простої людини" 1525 р. [20, с. 20]. Для України провідною була інша – протилежна тенденція: децентралі- зація, феодальна роздробленість, соціальна нестабільність в умовах втрати державності, знецінення "простої людини". Так закінчився київський і розпочався литовсько-польський період української історії. У XІV та наступних століттях українські землі перебували у складі кількох держав, а саме Росії, Великого князівства Литовського, Польщі, Молдавії, з різним рівнем їх соціально-економічного, політичного, культурного розвитку та характером суспільних відносин. Спільним для них було збереження і зміцнення феодально-панщинної системи господарства й монархічного правління. В умовах Литовсько-української держави, в другій половині XІV ст. зберігалися в українських землях територіальні одиниці – удільні князівст- ва, місцеве самоуправління, общинне землеволодіння, соціальна структура суспільства, його культурний розвиток та правовідносини. Характер Литовського княжого управління означав "Старого не порушуємо, нового не вводимо". Однак внутрішні і зовнішні обставини вносили корективи 27 в політичне управління і під його впливом в інші сфери українського суспільства. На литовських князів посилився вплив польської аристократії, яка претендувала на виключне право на українські землі. Встановлений за її ініціативою династичний союз Польщі та Литви (Кревська унія 1385 р.) поступово розширювався за напрямами і в кінці XV – початку XVI ст. охопив соціальну сферу. Через поширення католицької віри і власний приклад польська знать (магнати і шляхта) переконувала литовських вельмож у спільному досягненні їх особливих прав та привілеїв. За сприяння литовського князя розширювалися особисті права, земельні володіння, сталося часткове звільнення їх від податків, надання адмініст- ративних посад. У Великому Литовському князівстві на початку XVI ст. сформувалася феодальна аристократія: пани і князі стали великими землевласниками – магнатами. Не меншу соціальну активність виявили середні і дрібні землевласники – шляхта. Литовський статут 1529 р. оберігав феодальну власність, юридично охороняв права феодала на землю, регулював суспільні відносини. Розширював права і привілеї шляхти, зберігав її старі посади, захищав станові інтереси. Статут наголошував, щоб простих людей на шляхту не переводити, а шляхта свій статус повинна довести. Якщо шляхтич вислужив у пана чи князя маєток і має намір залишити хазяїна, то він може це зробити зі збереженням рухомого майна [21, с. 79–81], однак втрачає свої шляхетські права. У Статуті було підкреслено відповідальність за порушення межі земельних володінь і судовий захист земельної власності. Цьому було присвячено спеціальний (восьмий) розділ документа. Отже, у Литовському Статуті 1529 р. знайшла відображення провідна тенденція феодалізму – зміни у лавах шляхетського стану. Зокрема, із колишніх військовослужбовців сформувалася така соціальна група, як земяни – нові поземельці, а в майбутньому шляхтичі. Частина землевлас- ників-бояр взагалі не увійшла до шляхетного стану. Це сталося тому, що великий князь, за Статутом, "теж не шляхту над шляхту" не буде возвишати, але буде зберігати всю шляхту "у их почстивости" [21, с. 79]. Після Люблінської унії значно розширилися права шляхти: вона звільнялася від військової служби і державних повинностей. Зрівню- валися права шляхти з правами магнатів. Характерною ознакою цих 28 процесів було прискорення зростання крупних шляхетських володінь за рахунок середньої та дрібної шляхти. У той період у Київському воє- водстві кількість дворів на одного власника розподілялася таким чином: дрібна шляхта – 3, середня – 156, магнати – 1 766. Ще більш контраст- ним став розподіл у Брацлавському воєводстві: відповідно – 18, 150 і 2 884 [5, с. 111]. Таким чином, наслідки Литовського статуту 1529 р. полягали в тому, що шляхетські права і привілеї, соціальний статус шляхти підтверджу- валися і набували юридично-правового забезпечення. На основі Люблінської унії підвищувалася соціальна роль цієї панівної верстви в суспільстві. На практиці це був складний процес диференціації, поляризації і навіть протистояння окремих соціальних груп. Литовський статут 1566 р. надав законності всім формам феодаль- ного землеволодіння і скасував усі обмеження шляхетської земельної власності, а також усі обмеження щодо її використання. Дозволялося купувати селян без землі і по суті встановлювався перехід їх у повну власність феодала. "Бажаємо і ухвалюємо, – проголосив Литовський статут 1588 р., – щоб усі піддані наші, які мають усі батьківські, куплені та якимось звичаєм надбані за прародителів наших славної пам'яті їхніх милостей королів і великих князів литовських, а також і за нашого православного володарювання тримали і володіли" [21, с. 139]. Після Берестейської унії 1596 р. зберігалася тенденція зростання церковного землеволодіння, причому католицька церква збільшувала кількість маєтків, а православна – втрачала. В цілому гострота супереч- ностей виявилася в порубіжний період – після Люблінської унії 1569 р., яка відкрила шлях до захоплення польськими магнатами українських земель та закріпачення селян. Набула не тільки нових масштабів, а і глибини соціальна диференціація суспільства і провідне місце в ньому зайняла шляхта. Згідно з класифікацією відомого історика В. Антоновича, її перший тип – магнатський: пануючий економічно, політично й ідеологічно. Числен- ним за складом був стан середньої шляхти, яка хотіла наслідувати приклад магнатів і не відрізнятися від польської шляхти. Вона захоплювалася стано- вищем польських панів як крупних землевласників і активних політиків. Зовсім іншим типом була шляхта за своєю національністю, правос- лавною вірою і народною мовою: власне українська шляхта. Це була дрібна шляхта, яка займала проміжне місце між польським станом і українсь- 29 ким народом. Близьким до неї був такий тип, як національно свідома українська шляхта. Її суспільний статус визначався пріоритетом, порівняно з соціальними, національних інтересів. В узагальнюючому висновку щодо кількісно-якісного складу шляхти землевласників у середині XVII ст. слід скористатися даними Н. Яковенко по Київському воєводству. У цьому воєводстві на частку 26 родин землев- ласників-магнатів припадало 67,6 % усіх шляхетських земель, а на Брацлавщині – 81,4 % – належало магнатам. У цілому в руках давніх київських бояр (приблизно третини магнатських родин) знаходилась третина поземельного фонду регіону. Інша третина впродовж XVI ст. перейшла до рук волинських князів, а ще одна третина – між 14 шляхетськими родинами переважно волинського і галицького походження, які набули земельної власності у Київському воєводстві [53, с. 86]. Переважали земельні наділи середнього рівня – (200 – 500 димів), і дрібні землеволодіння – 50 – 100 димів. У власності дрібної (10 – 50 димів) і найдрібнішої шляхти перебувало відповідно близько 5 % і менше 1 % приватного поземельного фонду, а кількість цієї шляхти становила майже дві третини землевласників Київського воєводства [55, с. 89]. Українська шляхта не могла піднятися на щабель, обіцяний Люблінською унією. У соціальній структурі українського населення у XVI ст. 80 % загальної чисельності складало селянство. Це була основна продуктивна сила. Територіальні господарські зв'язки, сусідські відносини об'єднували селян в общини – сільські общини. Частина селян-общинників володіла земель- ними ділянками, вела своє господарство, а більшість працювала на пансь- кому полі і відбувала повинності на користь феодала і держави. Частина земельних угідь залишилася в общинній власності. Сільська община складалася з господарств – дворищ на хуторах. Раніше це були сімейні общини з близьких та далеких родичів як за друга, побратими, сябри. Коли провідною ланкою польської шляхетської політики стала фільвар- кова система господарства, розрахована на товарне виробництво у зв'язку з потребами ринку, відбулася ломка дворищного общинного землево- лодіння. Створювалися фільваркові та ланові і напівланові селянські господарства, які їх обслуговували. Цій меті була підпорядкована земельна реформа – "Устава на волоки" 1557 р. За цією реформою відбулося 30 перемірювання і розподіл земельних ділянок на однакові частини – волоки у співвідношенні: на 7 селянських волок – 1 під фільварок. Відповідно збільшувалися повинності і податки селян, посилювалося закріпачення та експлуатація, їх соціальне поневолення. Якщо на початку XV ст. у Східній Галичині селяни відробляли 14 днів панщини на рік із лану, то наприкінці століття – 2 дні на тиждень, а в середині XVI ст. – 3 – 4 дні на тиждень, що означало повну залежність їх від феодала, закріплення за ним як його власності. Під впливом цих обставин в общинній організації відбувалося її дроблення на повноправних общинників – сябрів і неповноп- равних громадівців із прийшлих людей: на "половинників", "дольників", "закупів". Основою такого поділу був переділ та перерозподіл землі, яка ставала власністю окремих господарств чи сімейних груп, а, головним чином, феодалів. Одна частина селян виконували різні повинності на користь великих литовських князів та польських королів, а інша – на користь феодалів. За характером повинностей вони поділялися на тяглих, данників, слуг. Основну соціальну групу в суспільному стані селянства складали тяглові селяни. За користування землею вони виконували панщинну повин- ність перед державою і перед феодалом. Також великою групою селян були данники – селяни, які сплачували державі податки продуктами – продподаток або ж грішми. Більшість із них у цей період залишалася вільними. За своїм соціально-правовим становищем селяни поділялися на "похожих" (вільних), які мали право переходу від хазяїна до хазяїна і "непохожих" – селян, позбавлених такого права, тобто закріпачених. Разом із тим була соціальна група напівзалежних селян – таких, що мали право переходу до іншого хазяїна за певних умов та обставин. У цілому в селянському стані з'явилися групи збіднілих людей: "сусідки" і " підсусідки", коморники, городники, халупники та інші. Соціальні групи городників, халупників, підсусідків склалися в другій половині XVI ст. унаслідок аграрної реформи 1557 року. Городники мали земельні наділи і платили за них феодалу і державі. Характер розша- рування селянства слід розглянути на прикладі Руського воєводства (Дрогобицьке староство): дворищних – 126 (28,2 %), пів дворищних – 61 (18,2 %), чвертників – 60 (13,5 %), городників – 69 (15,6 %), підсусідків – 110 (25,5%). Із них більше половини (53,6 %) були безземельники [45, с. 67]. 31 Про розшарування селянства за розмірами землі в 40-х роках XVIІ ст. у 54 селах Руського воєводства свідчать такі дані у %: дворищних – 4,15, тяглових – 9,9, осілих – 5,2; по ½ лана – 7,7; по 1/3 лана – 0,3; по ¼ лана – 48,8; по 1/8 лана – 3,10; по 1/16 лана – 0,25; городників – 28,3, халупників – 1,3. Отже, більше 75 % були не забезпечені землею. На середину XVIІ ст. у цілому по Україні малоземельне і безземельне селянство становило 30 – 40 % [45, с. 67]. Контрастом цьому було магнатське землеволодіння: у 20-ті роки XVIІ ст. у Волинському воєводстві магнати розпоряджалися 80 % поземельного фонду, Київському – 68 % [26, с. 50]. Таким чином, земельна власність виступала визначальним фактором соціальних відносин у феодальному суспільстві, його соціальної диферен- ціації на основі виконання повинностей на користь держави і на користь феодала. Поруч із цим селяни виконували різні "додаткові" повинності: сторожові, будівельні роботи, сезонні завдання, віддавати стацію. З поширен- ням приватної власності на землю змінювався характер і зростали феодальні повинності: натуральна і грошова ренти, відробіткова рента, панщина. Селянин також втрачав особисті права і перетворювався на повністю залежного від феодала – на селянина-кріпака. З метою зростання прибутків за рахунок експлуатації селян-кріпаків феодали розширювали фільваркові господарства. Якщо у XVI ст. у Речі Посполитій фільварок займав 2 – 3 лани, то на початку XVIІ ст. – не менше 25 ланів орної землі. Відповідно зростала відробіткова рента селян. У результаті перемірювання земель і заснування нових фільварків селяни втрачали земельні наділи. До групи малоземельних відносилися четверт- ники, восьминники, городники, підсусідки, а до безземельних – коморники, халупники, наймити – челядь. Якщо у XV ст. значною була соціальна група вільних селян, то у XVI ст. ця група розподілилася на певну частину заможних, а, в основному, на селян-наймитів. Литовський статут 1588 р. позбавляв селянина права переходу до іншого господаря, розпоряджатися своїм майном, позбавляв його особистих прав і таким чином відбулося повне закріпачення українських селян. У першій половині XVIІ ст. соціальна диференціація селян зростає: поруч з коморниками, городниками з'являються "дворники", "ланові", "піддворники" та інші. Значить, із розоренням селянських господарств 32 у соціальних групах і прошарках виявився більш чіткий поділ на підгрупи, а поруч із безземельними чи малоземельними селянами з'являються заможні селяни. Цей процес соціального розшарування на селі розгор- нувся у зв'язку з перетворенням натуральної ренти на грошову – із запро- вадженням чиншу та орендування поміщицької землі селянами. Вони поділилися на заможних селян і сільських найманих робітників, оббеземе- лена частина селянства перетворилася в дворову челядь. Склалися такі групи селян, як осілі, урочні, вільні, слуги, тяглі, місячні, убогі, це ті, що тільки подимне платили. Отже, зміни в поземельних відносинах між феодалами і селянами виявилися в соціальних контрастах: феодали – панівна, а селяни – підпорядкована їм верства. 2.2. Виникнення козацтва та формування козацького суспільного стану Козацтво як український суспільний стан виникло на бистрині переломного часу, у співвідношенні старого і нового, нетрадиційного. Його виникнення є не звичайним фактом чи історичним моментом, а досить складним соціально-історичний процесом. Цей процес мав свої причини – витоки, які у швидкоплинні часу і подій зумовили козацький феномен та його феноменальність. Козацтво як соціальне явище не проголошувалося, а тим більше не самопроголошувалося: воно постало складним за своєю соціальною сутністю суспільним станом. Відбулася його кристалізація в полосі суспільних суперечностей та глибоких контрастів. Як і кожне суспільне явище, воно не виникло само собою і вмить, а пройшло тривалий і складний історичний шлях. Його підґрунтя склали умови суспільного життя взагалі і стан, становище кожної людини зокрема. Це соціальне явище було вмотивоване ідеалами боротьби за право і правду, за людську гідність, за сенс людського життя. Ці ідеали і боротьба за них мають свою історію. Витоки козацтва зумовлені епохою феодалізму, його кріпосницько-панщинними поряд- ками та соціально-економічним і суспільно-політичними проблемами. Ще на початку феодалізму, за часів Київської Русі практикувався такий вид зайнятості, як перебування на промислах: рибна ловля, полювання та 33 інше. Таких людей називали уходниками. Це привело польського історика О. Яблонського до висновку, що козаки – це степові уходники, здобичники. Такий підхід наявний і в третій книзі "Курсу російської історії" Ключевсь- кого В. О. [24, с. 32]. Однак слід зазначити, що виникнення козацтва було зумовлене не тільки труднощами життя, а новою суспільною ситуацією обезземелення селян, порушення соціальних прав інших верств у ході польського поневолення українського народу. У відповідь на посилення соціально-економічного гніту з боку польських магнатів та шляхти різні верстви селян Правобережжя залишали рідні місця та йшли у незаселені південні степи Поділля, Брацлавщини, Київщини. Вони створювали нові поселення і ставали вільними людьми – козаками. На етноісторичний елемент у виникненні козацтва зважає літописець ХVIII ст. Григорій Грабянка: козаки походили від хазар, які були, як на його думку, слов'янами [22, с. 879]. З ним погоджуються історик другої половини XVIII ст. Рігельман О. І., та невідомий автор "Історії Русів". Початки козацтва пов'язують з різними літописними народами Карам- зін М. М., Соловйов С. М. та ін. Вивчення давніх історичних актів Південо-Західної Русі істориками Антоновичем В. Б., Максимовичем М. М. привело їх до висновку щодо зв'язку і взаємодії соціального й етнонаціонального у походженні козацтва як явища українського. Ураховуючи конкретні історичні факти, Костомаров М. І. розрізняв у походженні козацтва організаційний фактор – заходи польських урядов- ців і самостійний (стихійний) почин мас. Проблемно-історичний підхід видатного історика козаччини Д. Яворниць- кого полягає в системному аналізі цього соціального явища та обґрунту- ванні місця й ролі козаків в історії України. Видатний український історик М. Грушевський аналізує козацтво як явище соціальне, соціально-історич- не. Такий підхід характерний для сучасної історичної науки. Запорізькі низові козаки займали великий простір степів по обох берегах Дніпра, в його нижній течії, від ріки Буг з одного боку, а з іншого – до ріки Кальміус, що впадає в Азовське море, а також плавні, особливо Великого Лугу та лиманів. "Тут, – пише Д. Яворницький, – за неприступними порогами, серед безмежних островів, непрохідного очерету, дрімучих і вікових лісів; тут у безплідних і спекотних "полях", у безводних і диких степах, тут-то 34 молодці знаходили собі надійну схованку і всеохоплюючу колиску; сюди не могла досягнути ні рука королівського чиновника, ні рука пана-поневолю- вача, ні влада коронного гетьмана, ні навіть грізні універсали польсько- литовських королів; ні страшне безводдя, ні пагубна посуха, ні дикий звір, ні степна "пожежа" [53, с. 96]. У соціально-історичному розвитку українські козаки поділялися на три категорії: реєстрові козаки, городові і козаки низові-запорожці. У XVI ст. козаки склали суспільний стан. 2.3. Соціальний образ запорізьких козаків Козаки – народ політичний. Запорізькі козаки виступали поборниками демократичних, політичних прав і мали намір поширити демократичний простір на українське суспільство. У цьому політично-правовому спряму- ванні вони визначили свою участь у Хотинській війні, вибудовували відносини Запорізької Січі з Московською державою і постійно актуалізу- вали це питання у зверненнях до Польської корони аж до проекту побудови Запорізької козацької держави (лист Д. Наливайка до польського короля у січні 1596 року) [49, с. 434–435]. Козаки-запорожці ніколи "не забувають дивитися і на обставини політичні і за ними себе вимірювати" [49, с. 149]. Вони проти самодержавної влади і разом із тим не допускають безвладдя, вони поважають існуючі права й утверджують народоправство. Запорізька Січ – Військо Запо- різьке – була християнською козацькою демократичною республікою. Кожен козак мав право голосу, міг вносити пропозицію, був відповідальним за виконання ухваленого радою рішення як обов'язкового для всіх. Уся козацька громада брала участь у вирішенні найважливіших питань їхнього життя. Це здійснювалося колективно, шляхом прямої і представницької демократії. Уособленням прямої демократії стала загальна козацька рада в традиціях народного віче Київської Русі. Загальні або військові ради (військова, як їхня особливість) відбувалися у запорозьких козаків тричі на рік або за ініціативою козаків. Ради на Запоріжжі – це вищий адміністра- тивний, законодавчий і судовий орган. На них козацька громада вирішувала найважливіші військові чи цивільні питання та проводила вибори нової 35 старшини: кошового отамана, військового суддю, писаря, осавула та інших повноважних представників. При цьому слід зазначити, що колективний (демократичний) характер мала влада кошового отамана, який уособлював функції січового управління як військово-адміністративної організації. Разом із тим був головним адміністратором Січі, її головою. На паланоч- них радах вирішували земельні питання та стан промислів, а на курінних – поточні військові питання. Уособленням представницької демократії у Запорізькій Січі був парламент, який складався з двох палат – козацької ради та генеральної ради. Отже, козацтво, з одного боку, виконувало функції ядра суспільних відносин, а з іншого поєднувало суспільні та державні інтереси і таким чином, було народом політичним (К. Маркс). Від рівня реалізації державот- ворчого потенціалу, державних можливостей Запорізької Січі залежали перспективи соціального розвитку українського суспільства, а від останнього – характер державотворення та його масштаби. Козаки – народ економічний. Особливість українського козацтва у контексті загальноєвропейського цивілізаційного розвитку полягала не тільки в руслі військово-політичної, а й соціально-економічної організації. У XVI – першій половині XVII ст. у жодній країні не сталося таких бурхливих змін в аграрній сфері, як в Україні і це було пов'язано з виникненням козацтва, яке поєднало розвиток продуктивних сил із новими виробничими відносинами – з підприємництвом. Відносини власності і підприємницької діяльності були пов'язані зі специфічними відносинами на Січі у цілому та відповідними інтересами козацької громади щодо характеру землекорис- тування. Основним способом землекористування була займанщина в долинах річок чи у степу. Займаючи вільні землі, які до того нікому не належали, низові козаки засновували колективні чи індивідуальні господарст- ва. Поруч із загальнообщинним землеволодінням існувало й індивідуальне землекористування козацької старшини та паланочних козаків-фермерів. Колективна (общинна) власність на землю давала можливість матеріального забезпечення на засадах удосконалення господарюван- ня. Цьому сприяли не тільки своєчасне проведення сільськогосподар- ських робіт, дотримання агрономічних заходів, а й перетворення їх на "тонку" технологію господарювання. Спільний, колективний інтерес не тільки примножував сили, а й породжував нову продуктивну силу. Йдеться про комплексування не стільки технологічних операцій землеробства, 36 скільки про ставлення до праці вільних землеробів. Особливе значення мала, насамперед, праця на своїй землі, господарювання на своєму полі, що викликало почуття сумлінної праці, спільної справи, взаємопідт- римки і взаємодопомоги. Варто зазначити, що праця у колективі вільних людей була визнанням трудових заслуг кожного із них і їх досягнення виявилися у спільній, колективній землеробській справі, адже саме у колективі і через колектив кожен козак набував авторитету, досвіду, зростав морально і духовно. В цьому полягали соціальні стимули їх трудової діяльності та оцінки отриманих результатів. Усе це слугувало контрастом порівняно з фільварковим господарством польських магнатів, з їх принципом відчуження від результатів праці, які привласнювали орендатори, управлінці та власники маєтків. По-іншому складалися відно- сини в господарствах Запорізької Січі: козацька хліборобська праця слугувала спільним благам, поєднувала, а не протиставляла колективний і індивідуальний інтереси козацької громади. Козаки на хуторах займалися хліборобством, тваринництвом, торгівлею, ремеслами і промислами. Підприємницька активність запорізьких козаків виявилася не тільки в зразкових господарствах – зимівниках із безмеж- ними пшеничними ланами, затишними фермерами чи доглянутими огоро- дами, а і в рибальських, мисливських, промислових артілях. Широкого розмаху набула переробка сільськогосподарської продукції, особливо млинарство. Отже, підприємницька діяльність на Січі набувала заверше- ного характеру, тоді як фільваркові господарства були зорієнтовані, в основному, на продажу зерна. З часом відбувалася певна спеціалізація і кооперація сільськогосподарського виробництва, що відображало і зміцню- вало корпоративний інтерес запорізьких козаків. Про підтримку цього інтересу свідчать періодичні паланочні ради. Щодо соціально-економічних змін у Запорізькій Січі, то варто звернути увагу на те, що козаки мали право розпоряджатися земельними ділянками, засновувати власне господарство чи за згодою кошового отамана – продати, закласти або передати в спадок. І саме це право стало голов- ним стимулом розвитку підприємницької діяльності на Січі як передумови соціально-економічних змін у ній. Отже, базову основу цих перетворень склала приватна (поряд із колективною) власність козаків на землю та заснування господарств фермерського типу. Про це свідчить процедура жеребкування під час перерозподілу угідь: у першу чергу, отримували курені, у другу – військова старшина, 37 у третю – духовенство, у четверту – паланкові козаки, у п'яту – всі інші претенденти [44, с. 165]. Таке жеребкування, як вважає автор, не є простою ротацією, а є досить виваженим засобом регулювання соціально-економічних змін у Запорізькій Січі в XVI ст., причому не директивним втручанням, а колективним рішенням курінних і паланочних рад в інтересах козацького землекористування нового типу. Таким чином, на основі двох форм власності на землю – колективно-військової і індивідуально-приватної – в Запорізькій Січі складався новий економічний спосіб життя і формувався економічний козацький народ. 

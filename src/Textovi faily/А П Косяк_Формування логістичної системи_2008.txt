     
     http://vuzlib.com.ua/articles/book/30776-Formuvannja_log%D1%96stichno%D1%97_sis/1.html
     Актуальність теми. Формування сучасного цивілізованого ринку та соціально-орієнтованих ринкових відносин обумовлює необхідність дослідження існуючих моделей ринку як на загальнодержавному, так і на регіональному рівні. Зокрема, вивчення проблем функціонування та регулювання регіональних ринків зумовлене швидким переходом до розвинутих економічних відносин, що потребує глибокого аналізу економіки регіонів та основних закономірностей формування регіональних ринків. Проблеми регіонального розвитку складні і багатопланові. Різноманітні аспекти цієї проблематики висвітлені у наукових працях відомих вітчизняних та зарубіжних вчених О. Амоші, В. Бесєдіна, П. Бубенко, Б. Буркинського, В. Василенка, В. Геєця, А. Грандберга, Б. Данилишина, М. Долішнього, С. Дорогунцова, Л. Зайцевої, Є. Качана, Б. Кліяненка, І. Лукінова, В. Мамутова, О. Мошенця, Г. Одінцової, В. Піли, М. Прокопенка, Л. Савельєва, В. Семиноженка, В. Симоненка, Д. Стеченко, В. Столярова, М. Чумаченко.
     Однак механізми формування регіональних ринків в умовах трансформаційної економіки, особливо з врахуванням системного відтворюючого підходу, висвітлюють тільки деякі публікації. Процеси формування та розвитку ринків на мезорівні досліджено ще недостатньо, розглядаються лише окремі товарні ринки, а також пов`язані з ними питання розвитку елементів інфраструктури. Оскільки за умов трансформації економічної системи України однією з найбільш актуальних проблем економічної науки є розробка нових форм і методів управління, які враховують регіональні особливості, то необхідним є комплексне вивчення всієї системи регіональних ринків та ринкової інфраструктури, що можна здійснити за допомогою логістики. Складність і динамічність сучасної організаційно- економічної діяльності будь-якої системи визначають необхідність  застосування концепції логістики при вирішенні багатьох проблем,   пов’язаних
     
з вивченням структури самої системи та взаємодії її елементів між собою та із зовнішнім середовищем.
     Вельми актуальним є також знаходження нових сучасних форм  організації управління регіональними виробничими комплексами та системами, які б сприяли комплексному розвиткові регіонів. Це можна зробити за рахунок впровадження інноваційних підходів до процесу управління. Таким підходом може стати впровадження концепції та методології логістики, яка може бути застосована для трансформації та адаптації економічних систем різного рівня. Принципово важливим є і той факт, що саме використання концепції логістики в управлінні регіональним розвитком, як ефективного інструменту підприємницької діяльності, дозволить враховувати при прийнятті господарських рішень потреби, стан та динаміку попиту і кон’юнктури ринку регіону, а також характер розвитку міжрегіональних зв’язків та надавати умови для максимального пристосування регіонального виробництва до потреб ринку. З точки зору державного та регіонального рівня, саме застосування концепції та методології логістики буде сприяти розробці заходів, спрямованих на оптимізацію управління ресурсними та відповідними їм інформаційними і фінансовими потоками в конкретному регіоні. За допомогою удосконалення існуючої системи управління регіональним розвитком можна знайти резерви в галузі товароруху, які будуть компенсувати додаткові витрати на задоволення зростаючих вимог споживачів та підвищення якості їх обслуговування. Проте слід зауважити, що в цілому пріоритети застосування концепції та методології логістики для реалізації завдань регіонального розвитку повинні визначатися не тільки гостротою проблеми того чи іншого регіону, але й ступенем  ефективного впливу на стабілізацію соціально-економічної ситуації в країні.
     Таким чином, виключна актуальність питань теоретико-методологічного обґрунтування впровадження основ логістики в систему управління регіональним розвитком й розробки практичних рекомендацій щодо  узгодження потреб в загальних ресурсах регіонів та можливостей ринку, формування   ринкової   стратегії   та   індикативного   планування  регіональної
     
динаміки, з одного боку, та недостатнє їх пророблення в теоретико- методологічному і практичному планах, а також з врахуванням регіональних чинників та особливостей, з іншого – зумовили і визначили ціль, завдання та зміст дисертації.
     Зв`язок роботи з науковими програмами, планами, темами. Дисертаційна робота є складовою частиною наукових розробок щодо створення та впровадження інноваційних підходів до управління регіональними системами в умовах ринкової економіки, що виконані безпосередньо автором та за його участю в межах державної бюджетної теми кафедри маркетингу Донецького державного університету управління “Теоретико-методичні основи розвитку маркетингу в управлінні економікою України” (1999-2005 рр., номер державної реєстрації 0100U003067) та державної бюджетної теми Інституту економіко- правових досліджень НАН України “Економіко-правове забезпечення розвитку міських систем промислового регіону” (2003-2005 рр., номер державної реєстрації 0103U005967). В рамках теми 0100U003067 автором розроблено методику оцінки ефективності логістизації територіальної одиниці та запропоновано модель оптимізації логістичної збутової системи регіону, яка дозволяє здійснити вибір критеріїв можливих каналів збуту та розрахувати основні показники системи. В рамках теми 0103U005967 автором обґрунтовано логістичний підхід до формування стратегії розвитку регіону, що дозволяє інтегрувати різноманітні організаційно-економічні процеси та оптимізувати потоки, які формуються в різних економічних системах. Спираючись на принципи системного підходу до аналізу та синтезу логістичних систем, запропоновано технологію їх застосування при формуванні регіональної логістичної системи.
     Мета і задачі дослідження. Метою дисертаційної роботи є  обґрунтування і розробка теоретичних положень, методичних підходів і науково-практичних рекомендацій по активізації процесів регіонального розвитку на основі формування та забезпечення надійності регіональних логістичних систем.
     
      Досягнення поставленої мети дослідження зумовило необхідність вирішення таких теоретичних, методологічних і практичних задач:
теоретичні:
     дослідити еволюцію процесів становлення і функціонування  регіональних ринків, умов формування підходів до їх економічного розвитку та комплексної оцінки стану розвитку регіональної економічної системи й визначити основні напрямки удосконалення регіональної політики;
     проаналізувати економічний зміст категорій “логістика”, “система” та “регіон” і понятійного відображення причин різноманіття їх інтерпретацій, сформулювати адекватний сучасним  уявленням зміст понятійного апарату;
методологічні:
     довести доцільність застосування методології системного аналізу та програмно-цільового підходу до моделювання регіональної логістичної  системи та розробити програму її формування;
     обґрунтувати і довести необхідність застосування моделі формування структури ієрархічного управління в регіональній логістичній системі та розробити методику оцінки результативності її функціонування;
     розробити модель оптимізації логістичної регіональної системи збуту товарної продукції, яка дозволить здійснити вибір критеріїв можливих каналів збуту та розрахувати основні показники системи;
     сформувати механізм управління витратами в логістичних системах, що дозволить згрупувати витрати за певними ознаками і обрати ефективний механізм управління ними, в основу якого покласти принцип взаємозв’язку логістики і контролінгу;
     побудувати раціональну логістичну модель реалізації державної регіональної політики та розробити напрямки удосконалення системи організації та управління регіональним розвитком;
практичні:
     розробити стратегічні підходи стосовно окремих програм розвитку регіональних логістичних систем та критерії стратифікації ринкового простору;
     
     реалізувати стратегію управління розвитком окремої регіональної логістичної системи – сільського району та побудувати логістичну модель управління соціально-економічним розвитком регіону, використання якої значною мірою забезпечить підвищення інвестиційного потенціалу та виведення підприємств регіону у розряд рентабельних;
     впровадити функціональну схему оцінки ефективності різних варіантів моделей логістичних систем.
     Об`єктом дослідження є процеси формування регіональних логістичних систем, спрямованих на послідовний розвиток регіону.
     Предметом дослідження є теоретичні положення, основоположні принципи, методи і прикладні аспекти формування та забезпечення надійності регіональних логістичних систем.
     Методи дослідження. Дослідження теоретичних і методологічних положень дисертаційної роботи ґрунтується на загальнонаукових принципах проведення комплексних досліджень, основах економічної теорії, роботах провідних вітчизняних і зарубіжних вчених-економістів з питань управління регіональним розвитком. Зокрема, при встановленні закономірностей розвитку регіональних ринків використовувалися методи логіки, діалектики, системного підходу; при визначенні логістичних систем – концепції загальної теорії систем і логістичного управління; при проектуванні регіональних логістичних систем – методи математичного моделювання, системного аналізу, кібернетичного підходу; при розробці ефективних принципів управління регіональними логістичними системами – принцип тотальних витрат та глобальної оптимізації; при аналізі стану регіонів – методи статистичного та техніко-економічного аналізу; при дослідженні особливостей розвитку регіонів України та класифікації організаційних систем – системно-структурний аналіз; в аналізі взаємодії населення територіальної одиниці, виконавчої влади та представницької влади – полікритеріальний підхід; у дослідженні особливостей розвитку регіонів – метод порівняльного аналізу.
     
     Інформаційною базою дослідження є діючі законодавчі та нормативні документи, що регулюють питання управління регіональним розвитком, статистичні дані про соціально-економічне становище окремих регіонів України, які дозволили зробити відповідні висновки щодо наявності та причин виникнення існуючих проблем у розвиткові регіонів. Як джерела інформації використано теоретичні і методичні розробки вчених, результати проведених автором наукових досліджень, матеріали науково-практичних конференцій.
     Наукова новизна одержаних результатів. Основний науковий результат дисертаційної роботи полягає у вирішенні наукової проблеми активізації процесів регіонального розвитку на основі розробки теоретико-методологічних засад формування регіональних логістичних систем, обґрунтуванні методологічних положень щодо оцінки результативності їх функціонування та стратегії комплексного розвитку регіону.
     Основні положення дисертаційної роботи, що визначають її наукову новизну, полягають у такому:
уперше:
     сформульовано комплексне поняття “регіональна логістична  система”, що являє собою територіальну організацію сфери товарообігу, де відбувається погодження інтересів виробників та споживачів, на основі поєднання зусиль різних одиниць, виробляючих товари і послуги, з метою оптимізації фінансових, матеріальних і трудових ресурсів, які використовує регіон для реалізації своїх економічних цілей;
     обґрунтовано логістичний підхід до формування стратегії розвитку окремого регіону, що дозволяє інтегрувати різноманітні організаційно- економічні процеси і оптимізувати потоки, які формуються в різних економічних системах та запропоновано новий логістичний підхід до формування системи регіональних ринків, що дозволяє не тільки забезпечити раціональне використання ресурсів регіону, але й сприяє регулюванню економічних     відносин     між     організаціями     та     підприємствами   сфери
     
виробництва, оптової та роздрібної торгівлі, кредитно-фінансової системи, невиробничої сфери та населенням регіону;
     запропоновано модель формування ієрархічної структури управління в регіональній логістичній системі, що дозволяє запровадити механізм інтегрального управління повним логістичним ланцюгом;
удосконалено:
     підходи до визначення ролі та межі дії важелів управління в процесі узгодження інтересів держави, територій, населення, які дозволяють забезпечити збалансованість інтересів власне регіону з інтересами окремих підприємств та організацій;
     напрямки організації управління окремим регіоном, систематизацію і класифікацію наукової бази логістики та підходи до розробки програми розвитку регіональної логістичної системи шляхом впровадження механізму аналізу та прийняття управлінських рішень відносно розвитку регіону;
     схему ситуаційного аналізу конкретного регіону, на базі якого  складається його бізнес-досьє в сфері виробничої та товарної політики, що дозволяє ефективно здійснювати не тільки процес стратегічного і тактичного планування, але й оцінку ступеня виконання відповідних цілей та завдань;
дістали подальшого розвитку:
     принципи корпоративного управління регіонами, що передбачає впровадження логістичного підходу на рівень регіональних органів управління. Це дозволяє сформувати чітку та ефективну систему звітності та підзвітності представницької влади перед населенням регіону за якість і результати своєї діяльності;
     функціональна структура управління регіоном на рівні районної державної адміністрації та методика оцінки результативності функціонування регіональної логістичної системи.
     Практичне значення одержаних результатів. Практичне значення одержаних результатів дослідження полягає у тому, що теоретичні положення і висновки безпосередньо доведено до рівня конкретних практичних  пропозицій
     
і рішень. Вони є підґрунтям подальшого розвитку нового напряму наукових досліджень у сфері регіонального розвитку, розробки комплексних програм соціально-економічного розвитку регіонів держави, посилення регіональної складової формування і реалізації державної регіональної політики. Розроблені в дисертації підходи, засоби й отримані результати являють собою методичну базу формування регіональної логістичної системи та забезпечення надійності  її функціонування.
     До числа результатів, які мають найбільше практичне значення, належать пропозиції щодо:
     формування та реалізації стратегічної програми розвитку регіону і розробки схеми критеріїв стратифікації ринкового простору регіону та обґрунтування ринкової стратегії сільського району;
     оцінки ефективності логістизації регіональної системи на основі розрахунку коефіцієнту ефективності обігового капіталу, величини чистого дисконтованого прибутку, коефіцієнту компромісів та межею логістичного індексу.
     Оптимізація структури районної державної адміністрації дозволила, з одного боку, збагатити зміст функцій управління, а, з іншого - створити єдину систему управління з урахуванням його корпоративних основ. Запровадження розробленої дисертантом системи управління у практику діяльності Добропільського району Донецької області дозволила йому за рівнем соціально-економічного розвитку зайняти провідне місце в області, повністю ліквідувати збиткові підприємства, заборгованість по заробітній платні, забезпечити зростання суспільного валового продукту та збільшити продуктивність праці як в сільському господарстві, так і в промисловому секторі. Значущість і цінність одержаних у дисертації результатів підкреслює практичне впровадження на державному і регіональному рівнях управління, у науково-господарській діяльності суб’єктів господарювання ряду наукових розробок автора. Так, набули практичного використання пропозиції дисертанта при     прогнозуванні     розрахунку     та     формуванні     потоків   забезпечення
     
металургійних заводів металобрухтом та коксом під час розробки Програми розвитку гірничо-металургійного комплексу України. Регіональні аспекти функціонування логістичних систем використані при розробці програми науково-технічного розвитку Донецької області для вугільної та металургійної галузі (довідка Міністерства промислової політики України № 01/8-1-706 від 28.01.2005 р.).
     Прикладні аспекти дисертаційної роботи, методики реалізації стратегії управління комплексним розвитком регіону використовуються в практиці районних	державних	адміністрацій	Добропільського	та Великоновоселківського районів Донецької області при формуванні оптимальних товарно-транспортних потоків сільськогосподарської продукції (довідка головного управління сільського господарства і продовольства Донецької обласної державної адміністрації від 17.11.2004 № 159/8-127), при розробці “Програми науково-технічного розвитку Донецької області на період до 2010 року” в таких розділах: “Проблеми соціально-економічного, науково- технічного та інноваційного розвитку Донецької області на сучасному етапі”; “Організаційно-економічні механізми реалізації Програми” (довідка Донецької обласної державної адміністрації від 10.02.2005 р. № 127/9), Донецькою торгово-промисловою палатою при формуванні регіональних потоків руху сировини, виробів і різних товарів та при проведенні семінарів для фахівців і керівників державних та приватних підприємств Донецької області (довідка Донецької торгово-промислової палати від 09.12.2004 р. № 302/4), ТОВ  “Донбас Плюс” при організації ефективних маршрутів доставки, організації складування та оптимального управління запасами, що дозволило покращити взаємодію всіх структурних підрозділів і знайти резерви економії ресурсів” (довідка ТОВ “Донбас Плюс” від 24.12.2004 № 1381) та при викладанні курсів лекцій “Регіональний маркетинг”, “Логістика”, “Управління логістичними системами” в Донецькому державному університеті управління (довідка Донецького державного університету управління від 22.02.2005 за № 05- 12/224).
     
     Особистий внесок здобувача. Наукові положення, розробки та висновки дисертаційної роботи є результатом самостійно проведених досліджень автора  в галузі формування та забезпечення надійності регіональних логістичних систем. Вони є внеском в удосконалення системи управління регіонами. Із наукових ідей, отриманих здобувачем у співавторстві, у дисертації використані лише ті, що становлять його індивідуальний внесок. Внесок автора в колективно опубліковані роботи конкретизований у списку публікацій.
     Апробація результатів дисертації. Основні теоретичні результати проведених досліджень, висновки та рекомендації, які викладені в дисертаційній роботі, доповідалися і були схвалені на другій всеукраїнській науково-практичній конференції “Підготовка, використання, роль і значення соціально-економічного розвитку регіонів” (м. Слав`яногорськ, 2002 р.), на Міжнародній науково-практичній конференції “Регіональна політика: досвід Європейського Союзу та його адаптація до умов України” (м. Львів, 2003), на Всеукраїнській науково-практичній конференції “Фінансові засади інноваційного забезпечення сталого розвитку регіонів України” (м. Полтава, 29-30 березня 2005 р.), на науково-практичних конференціях в Донецькому державному університеті управління в 2000-2005 роках (м. Донецьк), на II Всеукраїнській науково-практичній конференції (м. Черкаси, 2001 р.), на ІІ Міжнародній науково-практичній конференції “Маркетингові дослідження в Україні” (м. Ялта, 2002 р.), на VI Міжнародній науково-практичній конференції “Маркетинг: теорія і практика” (м. Київ, 18 вересня 2002 р.), на Міжнародній науковій конференції “Розвиток підприємницької діяльності на Україні: історія та сьогодення” (м. Тернопіль, 24 березня 2003 р.), на VІІІ Всеукраїнській науково-методичній конференції “Проблеми економічної кібернетики” (м. Алушта, 6-8 жовтня 2003 р.), на ІV Міжнародній науково-практичній конференції “Проблеми становлення глобально-інформаційного технологічного укладу в країнах СНД і Китаї” (м. Донецьк, 17-18 квітня 2003 р.), на Міжнародній     науково-практичній     конференції     „Дні     науки      2005”   (м. Дніпропетровськ, 15-27 квітня 2005 р.).
     
     Публікації. Основні положення дисертації опубліковано в 49 наукових працях, серед яких – 6 монографій, 24 статті – в наукових журналах, 14 статей – у збірниках наукових праць і 5 публікацій – в матеріалах наукових  конференцій. Загальний обсяг публікацій 88,82 д.а., з яких особисто автору належать 66,05 д.а.
     Структура та обсяг роботи. Дисертація складається зі вступу, 5 розділів і висновку, викладених на 402 сторінках друкованого тексту, у тому числі 34 таблиць і 62 рисунків, які наведені на 63 сторінках. Список використаних джерел із 344 найменувань приведений на 30 сторінках і 12 додатків на 50 сторінках.
     
РОЗДІЛ 1
ТЕОРІЯ ЛОГІСТИКИ В РІШЕННІ ЗАДАЧ РЕГІОНАЛЬНОГО РОЗВИТКУ

     Одним з актуальних питань, що потребує постійної уваги як державних, так і регіональних органів влади, безсумнівно, є питання управління регіональним розвитком. Процес становлення ринкових відносин потребує комплексного рішення економічних, виробничих, екологічних і соціальних проблем розвитку та розміщення виробничих сил в регіоні. Саме в умовах формування ринкових стосунків та відмови від директивного централізованого управління гостро постають питання забезпечення ефективного економічного і соціального розвитку регіону. На сьогодні процес управління соціальним, економічним, промисловим, технічним, інфраструктурним розвитком регіонів є невідпрацьованим і потребує суттєвого удосконалення.
     Кожній державі притаманні різні рівні соціального та економічного розвитку її регіонів. Забезпечити наближення цих рівнів тільки на основі стихії ринку неможливо. Держава має чітко та обґрунтовано сформувати цілі соціального та економічного розвитку, поставити завдання перед суб`єктами підвідомчих територій, розробити державні програми та забезпечити контроль за виконанням законодавчих актів, правових норм.
     Сьогодні необхідно знайти нові сучасні форми організації управління регіональними виробничими комплексами та системами, які б сприяли  розвитку регіонів. Це можна зробити за рахунок впровадження інноваційних підходів до процесу управління. Таким підходом може стати впровадження концепції та методології логістики, яка може бути застосована для трансформації та адаптації економічних систем різного рівня.
     Об’єктивна необхідність розповсюдження та застосування інструментів логістики для вирішення задач регіонального розвитку в Україні в умовах перебудови ринкової економіки визначається не тільки світовою практикою, але й тим фактом, що такий підхід є ефективним саме в країнах перехідної
     
економіки. Удосконалення існуючої системи управління регіональним розвитком за допомогою логістики дозволяє знайти резерви в галузі товарного руху, які будуть компенсувати додаткові витрати на задоволення зростаючих вимог споживачів та підвищення якості їх обслуговування.
     Отже, завданням цієї глави дисертації є дослідження сучасних проблем регіонального розвитку та визначення можливостей логістики в їх рішенні. Для цього маємо визначити суть та роль логістики в управлінні регіональним розвитком, проаналізувати теорії оптимального розміщення і взаємодії товарних ринків як об’єктів логістики, дослідити становлення і перспективи концепції розвитку логістики в діяльності регіональних органів державного управління, розглянути сучасні проблеми регіонів та запропонувати напрямки  їх розвитку на засадах логістики.

1.1. Сутність та роль логістики в управлінні регіональним розвитком


     Посилена увага науковців щодо теоретичних основ логістики і можливостей її використання в економіці розпочалася з середини 50-тих років минулого століття, коли були сформульовані близькі до сучасного визначення терміни, категорії і концепції логістики.
     Але для ефективного використання логістики в рішенні задач регіонального розвитку необхідно правильно розуміти саму її суть. Існує багато поглядів на визначення поняття логістики, які потребують систематизації та узагальнення. Існують різні методологічні підходи вчених-економістів до її характеристики.
     Робоча група Австрійського центру продуктивності і економічності визначає логістику як функцію підприємства, в межах якої воно повинно планувати, управляти і контролювати матеріальний потік і пов’язаний з ним інформаційний потік. Тим самим вони представляють дану функцію як замкнуту систему, що включає доставку сировини, виготовлення з неї товару та його   збут   [145,   C.9].   Але   у   цьому   визначенні   система   управління    не
     
структурована, оскільки об’єкти управління названі, а орган управління не визначено. Крім того, твердження, що функція являє собою замкнуту систему – не досить коректно, оскільки функція – це операція в системі управління, а не сама система управління.
     Професор Гамбурзького технологічного університету доктор Г. Павеллек пропонує визначати логістику як планування, управління і контроль матеріального і відповідного йому інформаційного потоку, що поступає на підприємство, переробляється там і покидає це підприємство [15]. Саме так трактують логістику більшість авторів. Але вони не враховують, що в такій формі логістика відноситься тільки до речовинних субстанцій потокових процесів. Тому, якщо мова буде йти про фінансові або інформаційні потоки, то дане визначення логістики вже не підходить.
     Професор М.П. Гордон доводить, що логістика являє собою наукові розробки і господарську практику по координуванню складування та транспортного обслуговування [52, C.43]. Далі автор зауважує, що раніше ця діяльність об’єднувалася поняттям управління фізичним розподіленням продукції. Однак таке визначення має дещо загальний характер і навіть пояснення його в дужках не уточнює терміну.
     Ще за одним визначенням, яке надане проф. М.П. Гордоном, логістика являє собою інтеграцію матеріально-технічного забезпечення, транспортування вантажів і систем передачі інформації про фізичний рух ресурсів [53].  Логістика в такому трактуванні не окреслює межі практичного застосування поняття “інтеграція”.
     Професор М.П. Гордон надає ще одне визначення, в якому трактує логістику як комплексне, скоординоване управління загальним процесом товарного руху на всіх рівнях, у масштабах окремих регіонів і всього народного господарства [54]. Це визначення також не окреслює межі її практичного використання.
     Л.С. Федоров надав декілька відмінних від попередніх визначень логістики. За одним з них логістика – це найважливіший науково-практичний
     
напрямок удосконалювання інфраструктури суспільного виробництва, що виражається у виконанні і розвитку сукупності функцій забезпечення фізичного просування товарів у процесі їхнього обертання. Дане визначення досить продуктивне, але зовсім не розкриває економічні аспекти товарного обігу.  Щодо іншого визначення, то Л.С. Федоров вважає, що логістика представляє собою новий напрямок науково-практичної діяльності, який характеризує в цілому управління матеріальними потоками і відповідними інформаційними потоками. Дане поняття теж досить продуктивне, але являє собою не пряме, а побічне визначення логістики. Ще одне визначення, під яким Л.С. Федоров пропонує розуміти логістику як мистецтво і науку менеджменту, техніки і технологічної діяльності (з обслуговуючими всіх їхнім потоками інформації для всіх просторово-тимчасових процесів у промисловості, торгівлі і сфері послуг), спрямованої на виконання вимог планування, забезпечення і збереження допоміжних засобів для підтримки цілей, планів і операцій [147]. Термін “логістика” в такому розумінні виходить далеко за межі свого поняття.
     Професор О.Б. Маліков трактує логістику як ряд галузей народного господарства країни, економіки, науки і техніки, що займаються раціональним розподілом вантажів, організацією вантажопотоків, включаючи їхнє інформаційне забезпечення, єдину транспортну систему країни, міжгалузеві системи складського господарства, транспортно-складські підсистеми промислових підприємств, процеси формування транспортних партій, комплектацію, упакування, пакетування вантажів,  контейнеризацію, планування перевезень, виробництва і збуту продукції проміжного і  споживчого призначення [146]. Таке твердження досить складне до розуміння поняття, в якому автор змішав макро- та мікроекономічні поняття, операції і системи в сферах організації галузей народного господарства. Він одночасно підійшов до визначення логістики з позиції двох підходів – технократичного та економічного.
     Але професор О.Б. Маліков на цьому не зупиняється і наводить ще одне поняття логістики, в якому він зазначає, що логістика це насамперед економіко-
     
організаційний аспект взаємодії органів управління матеріально-технічним забезпеченням і транспортом, постачальницько-збутових і транспортних організацій і підприємств. Дане розуміння логістики притаманне для командної системи управління економікою, в якій органам управління беззастережно підкоряються усі підприємства і організації, що функціонують в межах монополізованої державою форми власності.
     Асоціація підприємців промисловості США пропонує розглядати логістику як системний підхід до рішення задачі оптимального управління матеріальними потоками [122]. Таке визначення логістики зводить її до задачі оптимізації лише матеріальних потоків і зовсім не звертає уваги на такі важливі потоками, якими є фінансові та інформаційні.
     Своєрідне визначення логістики пропонує Є. Крикавський “логістика –  це наука про інтегровану форму логістико-менеджменту в економічних адаптивних системах із синергічними зв’язками”. Він в своїй роботі таким чином обґрунтовує це поняття: “…таке визначення враховує наступні суттєві елементи: по-перше, термінологічне поняття “заземлене” до якоїсь системи, відповідно обмеженої, хоч і відкритої, але здатної адаптуватися до порушень в зовнішньому середовищі; по-друге на основі теорії логістики чи без неї функціонально це завжди менеджмент в його функціях планування, управління, контролю тощо; по-третє, ґрунтується на ефекті синергічного зв’язку.  Суть його полягає в тому, що система з синергічними зв’язками (а в економіці вона для того і створюється штучно) забезпечує приріст загального ефекту кооперованих дій елементів системи до величини більшої, ніж сума ефектів цих же елементів, що діють незалежно” [99, С.15].
     В роботі [9, С.9] наводиться декілька визначень логістики. Одне з них надається через місію, що визначає такий розвиток логістичної системи, який приводить до можливо найнижчих витрат на логістичному об’єкті.
     М.Окландер в своїй роботі [195] зауважує, що логістику слід розглядати як інтегровану функцію управління матеріальним потоком, а також як міждисциплінарну  науку,  пов’язану  з  пошуком   організаційно-управлінських
     
резервів підвищення ефективності такого управління. При цьому автор трактує поняття логістики в документах національних логістичних товариств.
     Голова правління Німецького федерального об’єднання з логістики вважає, що логістика є основною функцією управління і контролю  матеріальних потоків як всередині фірми, так і поза нею, але більшість німецьких вчених та практиків переконані, що логістика – це планування, управління, здійснення та контроль корисного та рентабельного руху сировини, напівфабрикатів та готової продукції разом з інформацією від місця виготовлення до споживача з метою задоволення потреб споживачів [129]. В своєму визначенні автори виділяють матеріальний потік в якості основного об’єкту управління, що якось спрощує бачення економічних процесів.
     А.М. Гаджинський в роботі [43, С.20-21, 23] для визначення логістики за основу бере термінологічне трактування логістики, викладене в роботі [241], але доповнює його більш конкретним змістом: “Логістика – це міждисциплінарний науковий напрямок, безпосередньо пов’язаний з пошуком нових можливостей підвищення ефективності матеріальних потоків.   Логістика
– це напрям господарської діяльності, який заключається в управлінні матеріальними потоками в сферах виробництва і споживання. Логістика – це процес управління рухом і збереженням сировини, компонентів і готової продукції в господарському обороті з моменту сплати грошей постачальникам до моменту одержання грошей за доставку готової продукції споживачу (принцип уплати грошей – одержання грошей)”. Таким чином автор наводить не одне загальне поняття, а зразу три, які ніяк не пов’язані між собою.
     Автори більшості робіт по логістиці дають значний спектр визначень логістики та сфер її застосування. В сучасних умовах, підкреслюється в роботі [256, С.18], “важкість формулювання поняття логістики пояснюється тим, що вона включає велику кількість напрямків, і тому ні одна людина не може бути експертом у всіх спеціалізаціях логістики”.
     За даними авторів роботи [188, С.8], “американське товариство інженерів-логістів  дотримується  визначення  логістики  як  мистецтва  і  науки
     
управління, техніки і технічної активності, які передбачають планування, постачання і застосування засобів переміщення для реалізації запланованих операцій з метою досягнення поставленої мети”. Таке трактування носить дещо декларативний характер і не дає повного уявлення про зміст логістики.
     Французькі спеціалісти трактують логістику як сукупність різних видів діяльності з метою одержання з найменшими витратами необхідної кількості продукції у визначений час у визначеному місці, де існує конкретна потреба в даному продукті [129]. В такому розумінні зміст логістики розкрито не досить повно. Так, відомо, що комплекс логістики включає 7 Н (необхідний продукт, необхідної кількості, необхідної якості, необхідний час, необхідне місце, мінімальні витрати, необхідний споживач), а вданому визначенні розглянута лише частина цього комплексу.
     За даними автора роботи [52, С.42-47], частіше за все в зарубіжній літературі поняття логістики трактується як процес управління рухом і збереженням сировини, частин і компонентів, готової продукції в господарському обігу з моменту оплати грошей постачальникам до моменту одержання грошей за доставку готової продукції споживачу. А також те, що в цілому логістика розглядається як напрямок господарської діяльності, що заключається в управлінні матеріальними потоками в сферах виробництва та обігу, а також як міждисциплінарний науковий напрямок, що безпосередньо пов’язаний з пошуком нових можливостей підвищення ефективності матеріальних потоків. Таким чином, вони так само, як і А.М. Гаджинський, пропонують розглядати логістику з позиції декількох аспектів і додержуватися принципу “оплата грошей – одержання грошей”.
     На думку Б.А. Анікіна [144, С.10] в зарубіжній науковій літературі та підприємницькій діяльності сформувалося “два принципово різних напрямки у визначенні логістики. Один з них пов’язаний з вузьким підходом до товарного руху, тобто управлінням всіма фізичними операціями, які необхідно  виконувати при доставці товарів від постачальника до споживача. Інший напрямок    характеризується    більш    широким    підходом:    крім  управління
     
операціями товароруху, він включає аналіз ринку постачальників і споживачів, координацію попиту і пропозиції на ринку товарів та послуг, а також здійснює гармонізацію інтересів учасників процесу руху товарів”. При цьому, як бачимо, в рамках другого підходу до логістики найбільше поширення одержали управлінські, економічні й оперативно-фінансові аспекти.
     В сучасній теорії логістики склалися відповідні уявлення про її сутність. В термінологічному словнику по логістиці наводиться наступне її визначення: “логістика – це наука про планування, контроль і управління  транспортуванням, складуванням та іншими матеріальними і нематеріальними операціями, що здійснюються в процесі доведення сировини і матеріалів до виробничого підприємства, всерединізаводської переробки сировини, матеріалів і напівфабрикатів, доведення готової продукції до споживача у відповідності до інтересів і вимог останнього, а також передавання, збереження і обробки відповідної інформації” [241, С.113]. Дане трактування потребує додаткового пояснення відносно того, що автор розуміє під матеріальними та нематеріальними операціями.
     В роботі [187, С.8] визначається, що “логістика – це теорія і практична діяльність планування, організації, функціонального управління і контролю процесу руху сукупності матеріальних, фінансових, трудових, правових та інформаційних потоків в системі ринкової економіки”. Таке розуміння логістики враховує не тільки її практичну спрямованість, але й усю сукупність потоків.
     М.С. Усков та інші в своїй роботі [53, С.6] підкреслюють, що “логістика, перш за все, включає організацію і здійснення пересування товару в  сфері обігу, а до логістичної діяльності правомірно відносити наступні функції: формування господарських зв’язків; визначення потреби в перевезеннях продукції, їх обсягах і напрямках, послідовності переміщення продукції через міста складування; координацію оперативного управління поставками і перевезеннями; формування і регулювання запасів продукції; розвиток, розміщення і організацію складського господарства; виконання операцій, що
     
безпосередньо передують та завершають перевезення продукції“. В такому трактуванні логістика розглядається лише з позиції її застосування в сфері обігу.
     В роботі [144, С.12] пропонується досить лаконічне трактування сутності логістики: “логістика – наука управління матеріальними потоками від первинного джерела до кінцевого споживача з мінімальними витратами, пов’язаними з рухом товарів і потоком інформації, який їх супроводжує“.
     Доцільність застосування логістики в ринкових умовах підкреслюється багатьма вченими [297, С.19]: “Зараз ринок не може поглинати все зростаючий випуск продукції та послуг, і їх збут стає гострою проблемою для більшості компаній. У цьому зв’язку більшість компаній приходить до розуміння необхідності застосування концепції логістики – управління ефективним, економічним та інтегральним способом управління різними функціями компанії, що є однією із суттєвих умов виживання у все більш конкурентному оточуючому середовищі. Інтегральний характер логістики є одним із суттєвих елементів в сучасних складних корпоративних структурах і високо конкурентних регіональних ринках”.
     Досить комплексне поняття логістики наведено в роботі [176, С.27]: “Логістика – це теорія і практика оптимізації доцільної сукупності взаємодоповнюючих виробничих, транспортних, комерційних видів діяльності і її відносин з оточуючим середовищем на основі конкретно цілеспрямованої, коректно обґрунтованої системної інтеграції і комплексної адаптації в просторі  і часу їх внутрішніх і зовнішніх функціональних потокових процесів, капіталу, трудових ресурсів, засобів і предметів праці, виробничих і організаційних структур управління та інших необхідних елементів, структур і процесів на всіх етапах життєвого циклу сукупної діяльності з метою одержання сінергетичних переваг ефективного функціонування і випереджальних регрес імпульсів інтенсивного розвитку в конкретному середовищі життєдіяльності“. Але це поняття досить складне.
     
     Суттєвий, а в деяких випадках і значний внесок в теорію та практику розробки і використання багатьох головних принципів та інструментарію логістичного управління господарським комплексом, окремими територіальними, галузевими та виробничими структурами, в тому числі в оборонній промисловості, освоєнні космосу, в капітальному будівництві, на транспорті, в матеріально-технічному постачанні, енергетиці внесли та вносять вітчизняні вчені.
     Підбиваючи підсумок, можна стверджувати, що в основі більшості наведених пропозицій стосовно змісту логістики йдеться по-перше, про відносну “молодість” логістики як науки та практики і, по-друге, про господарську та наукову спрямованість її застосування в ринковій економіці з метою раціоналізації, оптимізації та відповідного підвищення ефективності управління інтегрованими в єдину систему матеріальними потоками різних масштабів та належності, а також обумовлених ними інформаційними, фінансовими та трудовими потоками. А все це як раз і відбувається в економічному полі регіональних ринків.
     Далі. По-перше, думки різних авторів стосовно визначення логістики досить різноманітні, але ця різноманітність – скоріше за формою, ніж за змістом. Однак слід також відзначити, що незважаючи на кількість понять, дефініція логістики вимагає збагачення визначення логістики, що пов’язано з виходом практичної логістики в різні сфери та функціональні галузі.
     По-друге, в опублікованих роботах не вдалося знайти єдиного, однозначного трактування поняття “логістика” і це є природним. Із усіх наведених понять слідує, що не існує ні тільки єдиного визначення поняття “логістика”, але й її функціональних задач. Оскільки кожний із дослідників досліджує і розглядає це поняття у різній системі координат, виходячи із власних уявлень про її роль та місце в економічному полі, то ними висловлюються і різні погляди на логістику: одні автори розглядають її як науку, інші – як функцію, систему або процес.
     
     По-третє, перш ніж надати те чи інше визначення цього поняття, необхідно встановити, що є головним об’єктом вивчення логістики. Так, на нашу думку, головним об’єктом вивчення логістики є наскрізний матеріальний потік – потік від первинного джерела сировини до кінцевого споживача. Головну роль тут відіграє не сам продукт, а процес у формі потоку (матеріального, інформаційного, фінансового тощо). При цьому якісний склад наскрізного потоку по мірі просування по логістичному ланцюгу змінюється.
     По-четверте, незважаючи на деякі відмінності у визначеннях логістики, наданих різними авторами, усі ці поняття мають єдиний смисл – раціональний і точний розрахунок, оптимізація потокових процесів.
     По-п’яте, всі наведені тлумачення не суперечать концептуальній сутності логістики, а їх численність є цілком закономірним явищем, яке часто супроводжує становлення і розвиток нових науково-практичних напрямків.
     По-шосте, як науковий напрямок, логістика і далі розширює межі свого застосування. На сьогодні вона виділилася в спеціальну дисципліну, тісно пов’язану з математикою, кібернетикою, статистикою та економічними науками.
     По-сьоме, абстрагування від ряду факторів і виділення матеріального потоку у якості основного об’єкту дослідження і управління в логістиці дозволяє проектувати наскрізні логістичні ланцюги, вивчати і прогнозувати їх поведінку. Це дозволить скоротити розмірність задач моделювання логістичних систем, а також відкриє нові можливості формалізованого дослідження економічних процесів.
     По-восьме, навіть таке різноманіття уявлень про сутність і призначення логістики, що висловлені вченими та практиками, все одно залишає можливість для пошуку нових підходів, трактувань та узагальнень стосовно цієї науки, окремі властивості якої виявлялися на різних історичних етапах, з різними метою, масштабами, але завжди з позитивними результатами, були розповсюджені між іншими науками та напрямками практичної діяльності людини і, природно, удосконалювалися, розвиваючись разом з ними.
     
     Засновуючись на цих міркуваннях та проаналізованих поняттях логістики, доходимо висновку, що найбільш оптимальним сьогодні є концептуальний підхід до визначення логістики, за яким пропонуємо наступне трактування: логістика – це науково-практичний напрям господарювання, який заключається в плануванні, управлінні, здійсненні та контролі корисного та рентабельного руху сировини, напівфабрикатів та готової продукції разом з інформацією від місця виготовлення до місця споживання з метою задоволення потреб споживачів. А оскільки всі ці процеси відбуваються здебільшого в межах регіонального ринку, то доцільно вести мову про перспективи логістики в управлінні саме регіональним розвитком.
     В сучасних умовах західні фахівці виділяють декілька видів логістики: логістика закупівлі; виробнича логістика; збутова логістика (маркетингова чи розподільча); транспортна логістика (вона є складовою частиною кожного з вище зазначених видів логістики); інформаційна логістика. Якщо дотримуватися позиції західних фахівців, то кількість видів логістики можна продовжувати: митна логістика; комерційна логістика; комунікативна логістика і т.д. [122]. Такий поширений підхід до застосування логістики в різних сферах господарської діяльності дозволяє припустити думку щодо можливості її застосування в рішенні задач регіонального розвитку.
     Для більш глибокого розкриття взаємовідносин логістики з процесами, які мають місце в різних галузях діяльності регіону, може послужити аналіз факторів розвитку логістики.
     Позитивна роль логістики стає у пригоді у зв’язку з переорієнтацією виробничої діяльності від ринку виробника, постачальника і, відповідно, продавця до ринку споживача. Це викликало появу важливих та глибоких досліджень в галузі матеріально-технічного постачання, збуту, оптової та роздрібної торгівлі, які були нетрадиційними за минулих часів.
     Акціонування, приватизація, конкуренція та інші фактори ринкової економіки спонукають підприємства регіону застосовувати властивості логістики  для  підвищення  споживчих  властивостей  продукції,  в  тому  числі
     
підвищення її якості, зменшення собівартості, своєчасного реагування на попит та ін. Реакцією на такі дії стала поява спеціальних робіт та досліджень в галузі логістики [10; 27; 28; 177; 189; 196; 198; 250].
     Виключна доцільність врахування територіальних аспектів управління окремими специфічними процесами постачання, збуту, торгівлі, а також комплексами їх різних параметрів сприяла появі досліджень по формуванню регіональної логістики і, перш за все, побудові регіональних розподільчих та консультаційних логістичних центрів.
     Необхідність врахування спеціалізації окремих, найбільш специфічних галузей народного господарства стимулювало формування ряду галузевих логістик, а саме, в будівництві, на транспорті, в машинообробці та ін. [10; 28; 52; 53; 99; 145; 177]
     У зв’язку зі складністю та специфікою окремих функціональних процесів виробничої, транспортної, комерційної діяльності вже проведені дослідження можливості застосування логістичного підходу до управління інформаційними та фінансовими потоками, а також правового забезпечення логістичного обслуговування [15; 145-148; 249; 250].
     Процеси інтеграції виробників, постачальників та їх ринків із зарубіжними контрагентами визначили потребу у логістичних дослідженнях в сфері міжнародних економічних відносин, в тому числі міжнародної торгівлі та міжнародного транспорту [14; 16; 27; 190].
     В процесі проведення логістичних досліджень удосконалювалися форми та методи використання в них можливостей накопиченого наукового потенціалу. Крім того, логістика сама у відповідності зі своїми властивостями стимулювала та сприяла системній та комплексній розробці адекватних потребам ринку нових методологій досліджень і технології їх здійснення [173; 177; 191; 227].
     В регіональному просторі дослідження проблем макрологістики поки що обмежувалися розробкою методик та рекомендацій по створенню територіальних розподільчих та консультаційних центрів [147; 214].
     
     Найважливішим результатом, який витікає з ряду робіт по логістиці, є висновок про необхідність залучення в сферу управління макрологістичними системами додаткового, більш широкого і комплексного спектру різних видів діяльності та їх організаційно-виробничих структур, який забезпечить за рахунок більш масштабної та поглибленої їх інтеграції, орієнтованої на споживача, підвищення конкурентоспроможності і, зрештою, ефективності. Однак конкретним методологічним рішенням проблем такого роду, які б сприяли розширенню масштабів логістичного управління, ще не приділено достатньо уваги.
     Таким чином, ми можемо констатувати, що в своїй основі логістика не є чимось новим і невідомим. Проблема найбільш раціонального руху матеріалів, сировини і готової продукції завжди була. Саме новизна сучасного підходу до посилення ролі логістики заключається в таких положеннях:
     по-перше, зміною пріоритетів в господарській практиці суб’єктів господарювання, завдяки чому центральне місце стало належати управлінню процесами руху товарів;
     по-друге, використанням комплексного підходу до питань руху матеріальних цінностей в процесі виробництва. При фрагментарному способі управління матеріальними потоками координація дій є недостатньою, не має належної послідовності та координації дій різних підрозділів господарюючої системи. Логістика, спираючись на комплексний підхід, передбачає  погодження процесів, пов’язаних з матеріальними потоками, виробництвом і маркетингом;
     по-третє, використанням теорії компромісів в діяльності суб’єктів господарювання, яка стала характерною рисою концепції побудови логістичних систем, спрямованих на регіональний розвиток;
     по-четверте, застосуванням теорії загальних (тотальних) витрат, яка дозволяє так перегрупувати витрати в розподіленні, що загальний рівень витрат на рух товарів від виробника до споживача на регіональних ринках збуту істотно зменшується.
     
1.2. Становлення та перспективи концепції розвитку логістики в діяльності регіональних органів державного управління

     Наведені обставини дозволяють відійти від відокремленого управління різними функціями товарного руху і здійснити їх інтеграцію в межах регіону, що надасть можливість отримати такий загальний результат діяльності, який буде вище суми окремих ефектів.
     Для того, щоб сучасна концепція логістики сприяла підвищенню ефективності в системі управління регіональним розвитком, необхідно забезпечити наступні умови:
тісний зв’язок логістики з корпоративною стратегією;
     досконалу розробку логістичних операцій, які здійснюються в межах регіону;
     урахування прибутку від використання логістики в системі фінансових показників регіону;
вдосконалення переміщення матеріальних потоків в межах регіону; наявність необхідної інформації і сучасні технології її обробки; ефективне управління трудовими ресурсами регіону;
визначення оптимального рівня логістичного обслуговування.
     Як показує ретроспектива використання властивостей логістики, вона завжди знаходила застосування в складні та екстремальні часи життєдіяльності людства. Це дозволяло раніше і дозволяє зараз використовувати принципи і концепції логістики в усе більших масштабах, з більшою комплексністю та системністю, конкретністю та глибиною проникнення до суті процесів життєдіяльності людини, які обслуговує логістика.
     Суттєвий, а в деяких випадках і значний внесок в теорію і практику розробки і використання багатьох головних принципів та інструментарію логістичного управління господарським комплексом, окремими територіальними, галузевими та виробничими структурами, в тому числі в капітальному будівництві, на транспорті, в матеріально-технічному постачанні,
     
енергетиці внесли і вносять вітчизняні вчені [21; 100; 101; 185; 196; 211; 215;
216].
     Незважаючи на умови командно-адміністративного управління народним господарством та лімітованого його забезпечення всіма видами ресурсів, що існували колишньому СРСР, вітчизняні вчені та науково-дослідницькі, проектно-конструкторські колективи без застосування терміну “логістика” об’єктивно виявляли, розробляли та залучали такі властивості і принципи логістики, як системність, комплексність, надійність, своєчасність, коректність, багатокритеріальність, оперативність врахування простору та часу й інші.
     Окремі елементи логістичного управління з успіхом і коректно обґрунтовувалися, розроблялися, робилися суттєві спроби щодо їх впровадження. Це перш за все відноситься до проблем територіального розташування виробничих, транспортних, складських комплексів, формування матеріальних запасів, матеріально-технічної бази постачання і господарських зв’язків, маршрутизації магістральних та промислових видів транспорту, контейнеризації та пакетування, розробки організаційно-виробничих структур управління, в енергетиці і т.д. Однак, зважаючи на відомі політичні та економічні умови тих часів, впровадження результатів таких теоретичних розробок здійснювалося локально, не системно, без врахування повного комплексу властивостей та принципів логістики.
     Перш за все логістика формувалась як новий вид теорії про реалізацію управління переміщенням товарно-матеріальних ресурсів у сфері обігу, а потім  і виробництва. Таким чином, ідеї інтеграції постачально-виробничо- розподільчих систем, які виникли в країнах з ринковою економікою і в яких ув’язувалися функції постачання матеріалами та сировиною, виробництва продукції, її зберігання та розподілення трансформувалися в самостійні напрямки наукових досліджень і форму господарської практики, тобто логістику.
Як визначає автор роботи [182, С.15-16], “логістика в розвинутих  країнах
–	це	галузь	діяльності,	в	якій	державний	та	приватний	сектори	дуже

зацікавлені. Вона набуває все більш практичне значення. В логістичних рішеннях взаємодіють наступні особи: продуценти та постачальники; транспортні агентства; уряд; споживачі”. Але, на нашу думку, цей перелік потребує доповнення. Так, тут зовсім не враховані такі важливі учасники логістичного процесу як посередники. Причому посередники у самих різних сферах і, перш за все, в сфері комерційного посередництва. Тим більше, що комерційне посередництво є продуктом товарного виробництва, яке з’являється там і тоді, де і коли виникає об’єктивна потреба в посередництві між товаровиробником і споживачем. Виходячи з цього, пропонуємо відповідну схему взаємодії учасників логістичного процесу (виникнення потреб в логістиці) в приватному та державному секторах (рис.1.1).

Рис. 1.1. Виникнення потреб в логістиці (приватний та державний сектори)


     Ключові проблеми та їх рішення за допомогою логістики в державному  та приватному секторах пропонуємо звести до наступної таблиці (табл.1.1).
     Якщо розглянути роль, місце та функції комерційних посередників в ринковій економіці, то можна зазначити, що вони будуть відрізнятися в залежності від ряду ознак (табл.1.2, 1.3).
     




     У 80-ті роки концепція розвитку логістики стала швидко розвиватися. Однією з основних причин цього, на думку американських економістів, став процес дерегулювання економіки. Особливо цей процес торкнувся  транспортної сфери.
     Один із напрямків дослідження логістики в розвинутих країнах пов’язаний із взаємовідносинами логістики та витратами виробництва, тобто витратами складського господарства, запасів, транспорту, виробництва,  обробки замовлень та інших складових логістичної системи підприємства, які міцно залежать одна від одної. Спроби мінімізувати витрати якогось окремого виду діяльності можуть привести до збільшення загальної вартості логістичної системи..
     
     Зауважимо, що концепція розвитку логістичних систем припускає проведення аналізу новацій будь-якого виду діяльності з урахуванням  загальних витрат всієї логістичної системи.
     Сучасні дослідження і розробки в сфері логістики безпосередньо включають елементи логістичної науки і присвячені формам і методам управління процесом товарного руху, та пов’язані з удосконаленням структури сукупних запасів продукції, формуванням оптимальних партій постачання товарів, управлінням складським господарством, раціоналізацією потоків вантажів, комплексним управлінням рухом товарів і т.д.
     Однак усі вони недостатньо пов’язані між собою, вони здійснювалися відокремлено. Сьогодні дуже актуальним напрямком є визначення загальної основи для розглядання логістики і її впровадження в діяльність регіональних систем. Це надасть можливість вдосконалити регіональні системи шляхом оптимізації сукупних витрат в процесі товарного руху.
     Актуальність запровадження сучасних логістичних систем визначається, як мінімум, такими факторами:
     економічний - зараз важливим напрямком є пошук можливостей зниження витрат виробництва та витрат обігу заради власного прибутку, а також пов’язану з цим зацікавленість споживача, надання йому комплексу послуг;
     організаційно-економічний - поряд з формуванням організаційних структур, автономізацією нових підрозділів, децентралізацією управління одержав розвиток напрямок “асоціативних започаткувань” в господарській діяльності. При змішаній формі власності все більш стійке положення набувають інтеграційні форми управління і потреба в координуванні, які особливо притаманні для логістичних процесів взаємодії між підприємствами- виробниками, споживачами, посередниками, складами та транспортом в межах регіону;
     інформаційний - особливо актуальним сьогодні в сфері логістики є розвиток інформаційного зв’язку, який став причиною та наслідком    ринкових
     
відносин. Саме інформатика найбільш тісно пов’язує регіональний ринок та логістику. Це зумовлено тим, що основною складовою логістичних процесів є інформаційні потоки;
     технічний - цей фактор проявляється в тому, що логістика, як система управління, її суб’єкти та об’єкти управління розвиваються на основі сучасних технічних досягнень не тільки в транспортно-складському господарстві, але й у сфері управління (автоматизація, комп’ютеризація процесів управління). Це забезпечує загальний успіх на регіональних ринках товарів та послуг. В свою чергу, комерційна ініціатива та товарно-грошові відношення стимулюють впровадження нової техніки в процеси товароруху, які в умовах технічної модернізації потребують ефективного управління на логістичній основі;
     територіальний, характерний для конкретних умов, пов’язаних з регулюванням господарських процесів в окремих країнах та регіонах. Великого значення для актуальності логістики набуває необхідність в державній і  місцевій підтримці процесів руху товарів. Використання різних методів державного управління для регулювання цих процесів адекватно логістичним підходам. Вони можуть бути застосовані достатньо ефективно не  тільки  на рівні підприємств та організацій-учасників процесу товароруху, але й в діяльності регіональних і державних органів управління.
     Впровадження логістичних підходів в систему регіонального управління набуває певної актуальності саме на сучасному етапі розвитку економіки. Це пов’язано з інтенсифікацією і розширенням товарно-грошових відносин, з динамічним збільшенням горизонтальних господарських зв’язків між підприємствами і організаціями різних, пов’язаних між собою галузей, в тому числі виробничої інфраструктури. З’явилася можливість для поліпшення їх взаємодії на основі розширення господарської самостійності та ініціативи посередницьких структур і транспортних підприємств регіону, вдосконалення  їх договірних відносин та взаємного економічного стимулювання.
     Залучення логістики до спостереження руху і оцінки матеріальних потоків, їх організації та регулюванню від часу виготовлення продукції до її
     
виробничого споживання в межах регіону сприяють розвитку зв’язків між постачальниками та одержувачами продукції. Організуючи та аналізуючи матеріальний потік на всьому його шляху, вони завжди стикаються з  проблемою покращення комплексу показників, мають враховувати їх не тільки на вході чи виході свого матеріального потоку, але й в значній мірі, у партнера. Будучи зацікавленими в покращенні власних показників, вони разом з цим прагнуть до забезпечення виграшу партнера та покращенню умов для розвитку договірних відносин щодо постачання продукції.
     Крім того, дотримуючись логістичних підходів і розвиваючи горизонтальні господарські зв’язки, підприємства конкурують один з одним в процесі обслуговування замовників в підвищенні якості постачання і надання продукції з якомога меншими витратами. Методи логістики виступають надійним інструментом для підвищення конкурентноздатності на регіональних товарних ринках.
     Важливою умовою логістики є пошук резервів зниження витрат на заготовлення, складування, розвантаження, навантаження та відправлення продукції. Зниження витрат на транспортно-складські операції в значній мірі визначає виграш в конкуренції та лідируючі позиції в системі ринкових відносин.
     Суттєвого значення при цьому набуває вибір оптимального варіанту витрат на логістичні операції. Першочергова роль в логістиці належить оптимізаційним рішенням, таким , як:
нормування партій постачання продукції; зниження складських перевалок продукції; формування господарських зв’язків.
     Прийняття та реалізація ефективних рішень по таким напрямкам вплине на використання резервів економії фінансових і матеріальних ресурсів, розширення регіональних ринків товарів та послуг, на більш ефективне управління регіональним розвитком.
     
     Розвиток та впровадження логістичного управління в діяльність регіональних органів державного управління постійно пов’язані із залученням якомога більше видів ресурсів регіону: фінансових, матеріальних, інформаційних, трудових. Відомо, що вони особливо значні на межі різних галузей, і, в першу чергу, для таких фондоємних та трудомістких, як галузі виробничої інфраструктури, що взаємодіють не тільки між собою, але й з виробництвом, яке їх обслуговує. Від ефективності їх функціонування та досягнутої при цьому економії ресурсів залежить в цілому успіх та динамічний розвиток регіональних ринків.
     Велика кількість логістичних операцій та послуг (складування, перевезення, транспортна експедиція, консалтінг, інформація) дають можливість значно розширити можливості комерційно-посередницьких організацій по обслуговуванню підприємств-постачальників і споживачів продукції. Вони перетворюються в посередницькі організації комплексного обслуговування, які, окрім посередницьких операцій по закупівлі та реалізації товарів, надають нові логістичні послуги. Це значно підвищує роль і значимість оптово-торгівельних посередників на регіональних ринках товарів та послуг.
     Функції, форми, методи та засоби логістичного управління в сукупності складають логістичну інфраструктуру регіонального товарного ринку, яка включає елементи організаційного, інформаційного та комунікативного забезпечення ринкової системи.
     Інтенсифікація комерційних та логістичних зв’язків, організація та здійснення ефективної системи логістики в процесі ринкових відносин, розвиток ешелонованої логістичної системи обслуговування виробництва потребують надійного інформаційного забезпечення каналів зв’язку. Це потребує вдосконалення всієї системи і засобів накопичення, обробки та використання виробничої, транспортної, фінансової інформації на базі її комп’ютеризації. Виникають нові вимоги до комунікаційного забезпечення господарських відносин.
     
     Як ми вже зазначали в своїх дослідженнях [121], в умовах розвитку ринкових відносин значний вплив на функції регіональних органів державного управління здійснюють логістичні підходи.
     По-перше, необхідне посилення їх координаційних функцій. Це  пов’язано з такими причинами: господарські зв’язки формуються здебільшого спонтанно, за ініціативою окремих підприємств-постачальників і споживачів; отримали розвиток багаточисленні посередницькі структури зі своїми  складами. До того ж, товарні потоки потребують економічного регулювання та координування. В межах регіонів функції координування товарних потоків можуть виконувати місцеві органи виконавчої влади.
     По-друге, в регіональних органах управління отримають розвиток  функції рекомендаційного та науково-методичного характеру (так зване індикативне управління) при наданні державної підтримки логістичним структурам. Органи управління можуть і самі використовувати послуги цих структур для раціоналізації транспортно-складського процесу в регіоні, зменшенні в ньому складських перевалок, транспортних витрат та отримання загальної економії ресурсів на рівні регіону.
     По-третє, за допомогою логістичних методів управління товарними потоками органи державного управління знаходять додаткові джерела для збільшення місцевого бюджету. Наприклад, завдяки регулюванню цін на логістичні послуги можна знизити витрати підприємств на сплату послуг та збільшити прибуток.
     По-четверте, використання логістичних підходів на рівні органів державного управління має сприяти розвитку міжгалузевих зв’язків підприємств промисловості, транспорту, торгівлі. Логістичне управління товарними потоками на державному та регіональному рівнях може здійснюватися в межах координаційних та міжвідомчих структур.
     По-п’яте, логістичні методи управління отримують розвиток в галузі міждержавних    зв’язків.    Тому    вони    можуть    враховуватися    і     широко
     
застосовуватися в системі зовнішньоекономічних відносин, при утворенні транснаціональних фінансово-промислових груп.
     Таким чином, розвиток функцій державних і регіональних структур під впливом використання методів логістичного управління вплине на вдосконалення засад економічної політики та підвищення ефективності  реформ, спрямованих на регіональний розвиток.

1.3. Аналіз теорій оптимального розміщення і взаємодії товарних ринків

     Становлення науки про регіональні ринки прийшлося на початок ХХ століття. Саме в цей час виявилася їх специфіка, була приділена увага просторовому аспекту розвитку торгівлі, промисловості, фінансово-кредитній діяльності.
     Подальший економічний розвиток та ускладнення ринкових процесів призвели до необхідності виділення просторового напрямку в межах науки про ринковий обіг. Саме в цей період сформувалися основні підходи щодо дослідження регіональних ринків та обслуговуючої регіональні ринки системи галузей матеріального виробництва. Далі підходи трансформувалися в різні концепції регіональних ринків. Нові для того часу наукові ідеї та оригінальні методичні підходи одержали подальший розвиток та широко застосовуються в сучасній економіці різних країн світу.
     На цьому етапі виділилися наступні важливі теорії та концепції регіональних ринків: теорії розміщення виробництва та сфери обертання; теорії ринкових потенціалів та просторової взаємодії; теорія центральних міст; концепція геомаркетингу; концепція просторового розподілення товарних потоків; інституціональна концепція ринку.
     Перша з теорій, яка розглядала та досліджувала регіональні ринки - це теорія розміщення виробництва та сфери обертання. Просторові аспекти виробництва, розподілення, обміну та споживання товарів заставили вивчати
     
спеціалізація та концентрація виробництва, що відбувалися у ХІХ столітті в економіці капіталістичних країн.
     Однією з перших спроб вивчення просторових аспектів ринку була теорія порівняльних витрат виробництва. Д. Рікардо сформулював закон порівняльних витрат, відповідно до якого країни повинні виробляти та експортувати ті товари, які обходяться їм відносно дешево, і імпортувати товари, виробництво яких за кордоном потребує менше витрат, ніж всередині країни.
     Робота Рікардо багато в чому сприяла виникненню теорії розміщення виробництва, першим представником якої був німецький економіст І.Г. Фон Тюнен. В його роботі [323] обґрунтована система розміщення сільського господарства навколо центру споживання – ринку сільськогосподарських продуктів. Він вважав, що поблизу міста повинні вироблятися такі продукти,  що мають значний стосовно своєї вартості вагу й обсяг і швидкопсувні продукти, що споживаються тільки у свіжому виді. По мірі видалення від міста земля буде усе більш і більш відводитись під такі продукти, провіз яких дешевше стосовно їхньої вартості. На підставі цих розрахунків навколо міста утворяться більш-менш різко розмежовані концентричні кола чи пояси, у яких ті чи інші рослини будуть головними предметами виробництва.
     В своїй моделі І.Г. Тюнен спирався на наступні припущення: “а) існує ізольована держава; б) існує єдиний ринок (центральне місто); в) місто оточене однорідною рівниною, заселеною фермерами; г) фермери господарюють, пристосовуючись до попиту на ринку; д) ізольована держава обслуговується гужовим транспортом”. Цей набір було покладено в основу першого варіанту моделі І.Г. Тюнена.
     В другому варіанті своєї моделі він змінює деякі припущення відносно ізольованої держави. Він запроваджує другий ринковий центр менших розмірів зі своєю власною ринковою зоною, а також передбачає використання річкового транспорту та здійснення територіальних відмінностей в продуктивності сільського господарства.
     
     Схема розміщення виробництва сільськогосподарських продуктів та ринкових зон в моделі І.Г. Тюнена була заснована на досвіді господарства Німеччини початку ХІХ століття і в наш час суттєво змінилася через розвиток транспорту, нової техніки та технологій, які дозволяють значно підвищити термін зберігання та реалізації продовольчих товарів. Але, незважаючи на це, робота І.Г. Тюнена має своє значення для теорії та практики розвитку регіональних ринків сьогодення. І.Г. Тюнен одним із перших дослідників розглядав просторові особливості формування ринку та визначив необхідність виділення ринкових зон реалізації різних товарів в залежності від витрат виробництва та обертання.
     В роботах сучасних авторів А. Гротевальда та М. Чисхолма відзначено, що в ряді випадків основні положення моделі І.Г. Тюнена можна застосовувати і в ХХ столітті. Так, хоча розвиток сучасних видів транспорту привів до збільшення радіусу ринкових зон, в масштабі континентів спостерігаються концентричні пояси ринкових зон. Модель ізольованої держави може бути застосована і на рівні ринку сільськогосподарського району або сільського поселення, особливо в умовах країн, що розвиваються [193].
     Подальший розвиток теорії розміщення пов`язаний з вивченням просторового аспекту відтворення та споживання продукції промисловості. В другій половині ХІХ століття були опубліковані роботи В. Рошера, В. Лаунгардта та інших, що стосувалися питань розміщення промисловості.
     В. Лаунгардт в своїй роботі [331], як і І.Г. Тюнен, розглядав ізольовану державу, але об`єктом вивчення було розміщення промисловості. Для визначення оптимального розміщення він запропонував локаційний трикутник, дві вершини якого відповідали місцезнаходженню джерел сировини, а третя – ринку збуту продукції підприємства. При цьому оптимальне положення підприємства визначалося як точка всередині трикутника, яка знаходиться на коротшій відстані від трьох його вершин.
     Далі, в роботі “Математичне обґрунтування вчення про народне господарство” (1885), він узагальнив свій аналіз для чотирьох та більше   точок,
     
розглянувши декілька ринків збуту та джерел сировини, і запропонував більш складне рішення – так званий “принцип полюсу” у дослідженні ринкових зон. Подальший розвиток ці ідеї одержали в роботах А. Леша, В. Кристаллера та інших.
     У 1909 році з`явилася робота А. Вебера “Теорія розміщення промисловості”. Модель Вебера ґрунтується на ізольованій державі, в якій природні ресурси, необхідні для виробництва, утворюють концентричні зони, які розташовані навколо ринкових центрів. Ним узагальнено аналіз факторів розміщення виробництва, що включають транспортні витрати, витрати на робочу силу та фактор агломерації. При цьому агломерація обумовлена економічною структурою виробництва і може виявлятися у вигляді організованих ринкових зв`язків щодо постачання та збуту продукції, забезпеченню кредитом, трудовими ресурсами, складськими приміщеннями і т.д.
     Критики докоряють А. Вебера за те, що до його моделі не включені ринки збуту. Насправді, розглядаючи особливості розміщення 14 умовних типів промисловості, він виділяє ті галузі, які орієнтуються переважно на ринки  збуту. Разом з цим в своїй теорії розміщення А. Вебер приймає просторове розміщення ринків сировини, ринків збуту готової продукції, ринків праці як  раз і назавжди данні, що, на нашу думку, не зовсім відповідає реальним  умовам. Ігнорується і розміщення попиту в цілому, не враховується можливість просторових зрушень в попиті та пропозиції. Крім того, А. Вебер виходив з нереального передбачення про необмежену конкуренцію при заданих умовах збуту.
     Наприкінці 20-х – початку 30-х років ХХ століття з`явилися роботи О. Енглендера, А. Пределя, Т. Паландера, Е. Гувера, в яких просторовий аспект ринків збуту та джерел сировини розглядався як головний фактор, що впливає на розвиток та розміщення виробництва.
     О. Енглендер в роботі “Теорія обертання товарів та тарифних ставок” (1924)  доповнив  теорію  Вебера просторовим аналізом попиту  та пропозиції  і
     
обґрунтував доцільність розміщення виробництва навколо ринку – споживчого центру [319].
     Т. Паландер присвятив свою роботу аналізу розміщення виробництва та ринків [334]. Він припускав, що в моделі, яку він розглядає, існує один центральний ринок, а споживачі та природні ресурси однаково розподілені по території. Він ввів поняття “лінійного” ринку, під яким розумів ринок з рівномірним розміщенням споживачів по території і з однаковим незмінним попитом на товари. Значно більшу увагу Т. Паландер приділяв аналізу регіональної ринкової кон`юнктури, а також оцінці впливу конкуренції на розміщення виробництва та ринків.
     Найбільшого розвитку просторові аспекти ринку одержали в роботі А. Леша “Географічне розміщення господарства”, що вперше була опублікована у 1940 році в Німеччині [142].
     Досліджуючи зони впливу регіональних ринків, А. Леш доходить висновку, що ринок є головним фактором, який утворює район. Виділення економічних районів він засновує на ринкових зонах, які автор розглядає як результат боротьби різних економічних сил: одні сили сприяють тенденції до концентрації, інші – до розосередження. До перших А. Леш відносить переваги спеціалізації та масового виробництва, до других – універсалізацію та загальне зниження транспортних витрат.
     При побудові своєї теорії А. Леш виходить з припущення про наявність ідеальної площини, на якій сировина розташована рівномірно та є в достатній кількості. Шляхом геометричних побудов та математичних розрахунків ним визначено радіус ринку збуту для різних товарів, враховуючи при цьому, головним чином, транспортні витрати та  фактор  попиту  як  функцію  ціни.  Він запевняє, що будь-який товар має визначений максимальний радіус збуту,  за межами якого продаж цього товару стає невигідною справою. Крім того, він класифікує ринки за їх розмірами, а не за окремими видами товарів, радіуси реалізації яких різні.
     
     Надаючи вирішального значення регіональним ринкам, дослідник вважає їх основою утворення економічних районів, або економічних ландшафтів, якими він називає систему ринкових мереж, яка, за його думкою, являє найбільшу ступінь системи розміщення економіки в просторі.
     А. Леш також доводить математичними методами, що в мережі шестикутних ринкових зон обов`язково повинен виділитися центр у вигляді крупного міста, навколо якого концентрично розташуються ринки збуту і точки розміщення конкуруючих між собою підприємств. Далі автор обґрунтовує взаємні зв`язки між окремими економічними ландшафтами, всередині яких утворюються свої центри – крупні міста. В кожнім економічнім районі, як і в кожній державі, є своє головне місто, на яке орієнтуються усі його підрозділи  та магістральні шляхи.
     Таким чином, він виділяє три основних типи економічних районів: прості ринкові зони; мережі районів, тобто сукупність усіх зон реалізації одного й того ж товару; системи районів. При цьому найвищим та самим складним типом економічної зони автор вважає економічний ландшафт – систему ринків.
     Наприкінці 50-х років з’являються роботи У. Ізарда, в яких він узагальнив елементи різних теорій розміщення (І.Г. Тюнена, В. Лаунгардта, А. Вебера, А. Леша та інших) і констатував, що в багатьох випадках автори цих теорій виходять з того, що ринки збуту продукції представляють собою заданий розмір. Але в реальності ємність відповідного ринку може коливатися в  значних межах.
     На відміну від класичних теорій розміщення, він починає своє дослідження не з процесу виробництва, а з процесу реалізації. Вивчення ринку  в його просторовому аспекті висувається на перший план і виступає головним фактором, який визначає розвиток та розміщення виробництва. Він відзначає важливість оцінки ємності ринку як для будь-якої точки розміщення, так і для множини точок, утворюючих ринок збуту продукції. Визначаючи ємність  ринку регіону, автор розглядає такі фактори впливу, як грошові доходи (заробітна  платня,  дивіденди,  відсотки  на  капітал,  прибуток,  рента  і     т.д.),
     
чисельність та структура населення, стан регіонального платіжного балансу, кредитні обмеження, непрямий попит (потреби усіх галузей в продукції кожної іншої галузі), прагнення до просторової взаємодії та інше [224].
     Вивчаючи міжрегіональні товарні та фінансові потоки, У. Ізард доходить висновку, що будь-якій країні притаманний не єдиний просторовий ринок, а ієрархія ринків: ринки місцеві, субрегіональні, регіональні та національні. За обсягами перевезень і в залежності від відстані, на які перевозять різні товари, визначається, які з них обертаються на місцевому, регіональному, національному рівні. При цьому проникнення на будь-який з цих ринків може бути ускладнено як економічними, так і політичними або соціальними факторами [81].
     Цікавою для нашого дослідження є розроблена У. Ізардом класифікація товарів та ринків (табл.1.4).
     Досліджуючи міжрегіональні економічні зв`язки, У. Ізард відзначає, що кожна торгівельна угода і пов`язане з нею переміщення  товару супроводж
     ується протилежним за напрямком рухом еквівалентної кількості грошей. При цьому він включає до аналізу власно фінансові операції, які обслуговують  рух  фінансового  капіталу:  переміщення  багатства  і  титулів на які
     
нього, включаючи банківські перекази, угоди з цінними паперами, власністю і т.д. Аналіз грошових потоків в США дозволив виявити характер перерозподілу фінансових ресурсів із сільських районів до регіональних фінансових центрів, із регіональних – до національних фінансових центрів, а далі – у відповідні регіони (райони реалізації державних програм, курортні зони і т.д.).
     Поєднавши аналіз товарних та грошових потоків, У. Ізард розробив регіональний платіжний баланс, який дозволив дати комплексну оцінку обертання товарних та фінансових ресурсів на регіональному та міжрегіональному рівні.
     Як показало дослідження, концепції розміщення, що сформувалися на початку ХХ століття, суттєво вплинули і на дослідження інших сучасних  вчених – регіоналістів.
     Так, Х. Бос показав, що для практичних цілей можна приблизно визначити оптимальну ринкову зону як круг. Обґрунтуванням його теорії став розрахунок транспортних витрат щодо збуту продукції, на яку суттєво впливає обсяг попиту в ринковій зоні.
     Я. Гамільтон, розвиваючи та перетворюючи модель Вебера, відзначає, що запропоновані в ній “шари” ієрархічної системи господарювання (сільське господарство, добувна, обробляюча промисловість, сфера обслуговування) взаємопов`язані як джерела пропозиції та попиту. Я. Гамільтон розглядає ці частини як ринкові зони для промисловості в цілому, або окремих галузей. Якщо їх розглядати разом, то вони дають нерівномірне розміщення з високою концентрацією ринків біля джерел ресурсів на фоні безперервної поверхні менших за ємністю ринків. При цьому окремі ринкові зони, а також зони постачання початкових матеріалів зливаються та перекриваються, як це відбувається насправді [324].
     Наступною теорією регіональних ринків є теорія ринкових потенціалів та просторової взаємодії, вихідним положенням якої є “гравітаційний” підхід, згідно якого регіональний ринок чи регіон в цілому уявляється у вигляді “маси”. При цьому міжрегіональні ринкові зв`язки розглядаються як   взаємодія
     
цих “мас”, а частота та інтенсивність ринкових взаємодій підпорядковуються визначеним законам, що впливають на поведінку окремих елементів (часток) всередині кожної “маси”.
     Перші ідеї про ринкову просторову взаємодію були виказані німецьким вченим А. Шеффле [337]. Він запропонував взаємодію торгівлі та промисловості і сформулював схему гравітаційної моделі, яка дозволяла пояснити розміщення орієнтованих на ринки збуту підприємств промисловості  і надалі одержала розвиток в роботах ряду вчених-регіоналістів ХХ століття [8; 30; 46; 79].
     Американський вчений У. Рейлі [336] сформулював “закон гравітації ринкової торгівлі”, згідно якого міський ринок притягає покупців регіону, що знаходиться навколо ринку пропорційно численності міського населення та обернено пропорційно квадрату відстані від покупців до міста. В своїй моделі Рейлі розглядав три міських ринкових центри: два відносно крупних міста і відносно невелике місто. У відповідності до закону гравітації роздрібної торгівлі, інтенсивність товарних потоків з двох великих міст до малого міста прямо пропорційні численності населення міст – постачальників товарів та обернено пропорційні квадрату відстані відповідно до кожного великого міста до малого міста.
     Гравітаційна модель ринкової взаємодії Рейлі була переформульована   П.
Конверсом [314] з метою визначення точних меж ринкових зон двох конкуруючих міст – ринкових центрів.
     Стюарт ввів термін “демографічний потенціал”, що відповідає поняттю фізичного гравітаційного потенціалу [174]. С. Харрис обґрунтував поняття ринкового потенціалу стосовно до міст та інших територіальних утворень та склав карту ринкових потенціалів США [325]. Запропонована ним формула розрахунку ринкових потенціалів враховує ринковий потенціал території, обсяг роздрібної торгівлі
    
території, транспортні витрати на доставку товарів з однієї території до іншої та визначає ринковий потенціал регіону як суму потенціалів, утворених як “масою” даного регіону, так і “масами” інших регіонів, з якими є ринкова взаємодія у формі товарного обміну.
     Ґрунтуючись на моделі Харриса, американський економіст Д. Рей запропонував поширений варіант моделі просторової взаємодії ринкових потенціалів з урахуванням впливу фінансового капіталу. Згідно з теорією Рея, ринковий потенціал території є інтегральним показником, що характеризує ступінь економічної взаємодії території з розгляданими регіональними ринками.
     Значення ринкового потенціалу території залежить від відстані до регіональних ринків, транспортних витрат, а також від розмірів фінансового потенціалу регіонів, з якими відбувається ринкова взаємодія [335]. У 80-х - 90-х роках теорія ринкових потенціалів та просторової взаємодії одержала подальшого розвитку в роботах М. Біркіна, Ф. Фоулджера, Х. Уильямса та інших, в яких була приділена значна увага прогнозуванню регіональних ринків товарів та послуг на основі моделей просторової взаємодії [308].
     Засновником наступної теорії – теорії центральних місць став німецький вчений В. Кристаллер, який для пояснення закономірностей розміщення міст запропонував розглядати місто як центральне місце, або ринковий центр постачання оточуючих районів товарами та послугами [311].
     Свою теорію В. Кристаллер побудував на такому положенні: осередки розселення існують рівномірно та утворюють правильні трикутникові мережі; так само рівномірно розподілені ринкові зони, що мають форму правильних шестикутників; ієрархія поселень (ринкових центрів) однакова по всій території. Це означає, що кількість залежних від нього поселень, що стоять в  цій ієрархії на рівень нижче. Центри більш високого рангу постачають усі товари, що виробляють місця нижчого рівня, і, крім того, ще ряд товарів і послуг більш високого порядку. Центральні місця високого рангу постачають більш широкий набір товарів та послуг, в них розташовано більше  підприємств
     
та організацій, ширше ринкові зони реалізації товарів.Центральні місця більш високого рангу розташовані далі одне від одного, ніж місця низького рангу.  При цьому центральні місця низького рангу, що забезпечуються товарами і послугами більш високого порядку, розташовуються в межах ринкової зони центру більш високого рангу.


34



36






























56



Є. О. Воробйов Організація неонатологічної служби України.
Санітарно-гігієнічний режим відділення новонароджених
Мета: Ознайомити студентів з організацією неонатологічної служби України на сучасному етапі та
перспективами її розвитку. Сформувати уявлення про заходи профілактики та
запобіганнярозповсюдженню нозокоміальних інфекцій (НІ) в акушерських та неонатологічних
стаціонарах.
Студент повинен знати:
? рівні надання акушерсько-гінекологічної та неонатологічної допомоги населенню;
? принципи надання перинатальної допомоги в Україні;
? задачі та об’єм втручань медичних установ І, ІІ та ІІІ рівня надання акушерсько-гінекологічної та
неонатологічної допомоги;
? принципи надання медичної допомоги новонародженим;
? показання щодо госпіталізації новонародженого у відділення інтенсивної терапії новонароджених
(ВІТН);
? показання щодо транспортуванняхворих та недоношених новонароджених в лікувально-
профілактичні заклади вищого рівня допомогиновонароджених;
? організацію санітарно-протиепідемічних заходів в акушерсько-гінекологічних стаціонарах та
неонатологічних відділеннях обласних (міських) дитячих лікарень
Студент повинен вміти:
? за даними акушерсько-гінекологічного анамнезу визначити рівень надання акушерської допомоги
вагітній;
? провести первинний огляд новонародженого з метою визначення його стану;
? при необхідності надати первинну реанімаційну допомогу новонародженому;
? за даними акушерсько-гінекологічного анамнезу та об’єктивними даними визначити умови
перебування матері та дитини;
? оцінити стан дитини на момент виписки з акушерського стаціонару;
? проінформувати матір про загрозливі стани та про попередження синдрому раптової смерті;
? при необхідності визначити показання для госпіталізації новонародженого у ВІТН або відділення
патології новонароджених.
Ключова інформація:
? За останні десятиліттяв Україні створена система надання медичної допомоги доношеним та
недоношеним новонародженим, до складу якої входять родопомічні акушерські заклади, виїзні
неонатальні консультативно-транспортні бригади, відділення інтенсивної
терапіїновонароджених,патології новонароджених, виходжування недоношених дітей, хірургічної
допомоги новонародженим та недоношеним у структурі обласних (міських) дитячих лікарень,
відділення реабілітаційного лікування для недоношених та дітей з ураженням центральної
нервової системи (ЦНС).
? Загальні принципи організації стаціонарної акушерсько-гінекологічної та неонатологічної
допомоги базуються на концепції ВООЗ щодо раціонального ведення пологів (1996), Концепції
безпечного материнства, а також на державних засадах щодо здійснення активної демографічної
політики.
8
? Стаціонарна акушерсько-гінекологічна та неонатологічна допомога в Україні здійснюється в
акушерсько-гінекологічних відділеннях районних, центральних районних, міських, обласних
лікарень, міських пологових будинках, перинатальних центрах, Інституті ПАГ НАМН України і є
доступною для всіх верств населення.
? Діяльність акушерсько-гінекологічних стаціонарів передбачає постійне впровадження нових
методик щодо раціонального ведення пологів, профілактики, діагностики та лікування ускладнень
вагітності, пологів, післяпологового періоду, захворювань новонароджених, які базуються на
принципах доказової медицини.
? З метою профілактики виникнення НІ в акушерсько-гінекологічних стаціонарах та відділеннях
новонароджених розроблений комплекс організаційних, профілактичних та протиепідемічних
заходів, що базується на результатах епідеміологічної діагностики та інфекційного контролю.
У квітні 1985 року в Форталазе (Бразілія) Європейське та Американське реґіонарні бюро ВООЗ
провели сумісну конференцію за участю спеціалістів з Північної та Південної Америки та Європи, в якій
приймали участь акушери, педіатри, психологи, соціологи, економісти та керівники закладів охорони
здоров'я. Результатом роботи конференції стала розробка «Рекомендацій щодо технології допомоги у
пологах».
Найбільш важливими положеннями цих рекомендацій є:
? кожна вагітна жінка має право самостійно обирати родопомічний заклад надання акушерської
допомоги, де вона буде знаходитися під спостереженням впродовж вагітності, а також обирати
лікаря;
? жінка повинна бути повністю проінформована про особливості перебігу вагітності та пологів;
? жінка має право обирати будь-який тип обслуговування в пологах, в залежності від уподобань
(тобто, вільна позиція жінки у першому та другому періоді пологів: стоячи, навприсідки, на колінах
тощо);
? психологічна підтримка роділлі може бути забезпечена завдяки присутності при пологах близької
для неї людини (чоловіка, матері, друзів тощо). Також необхідно забезпечити вільний доступ
родичів у післяпологову палату;
? здорова новонароджена дитина повинна залишатися з матір'ю,якщо стан їх здоров'я дозволяє;
? не слід перешкоджати сумісному спілкуванню матері та дитини, тривалість якого повинна
залежати від бажання матері;
? необхідно заохочувати матір якомогараніше починати грудне вигодовування – протягом першої
години після народження і продовжувати до 1 року, а при можливості і довше.
З урахуванням положень цих рекомендацій, в Україні була розроблена нормативна база щодо
забезпечення жіночого населення та дітей акушерсько-гінекологічною амбулаторною, стаціонарною та
неонатологічною допомогою. Стратегія розвитку родопомічних закладів надання акушерсько-
гінекологічної та неонатологічної допомоги, що базується на принципах ВООЗ, знайшла своє
відображення у низці наказів Міністерства охорони здоров'я України, якими регламентується
переорієнтація акушерсько-гінекологічної служби України на сучасні принципи перинатальної допомоги,
що рекомендуються ВООЗ (2002 р.):
? широка інформаційно-освітня робота з питань планування сім'ї та підготовки вагітних до пологів;
? організація індивідуальних пологових залів, індивідуальних та сімейних пологових палат;
? психологічна підтримка та участь членів родини у пологах;
9
? демедикалізація перинатальної допомоги;
? сумісне перебування матері та дитини після пологів;
? виключне природне вигодовування новонароджених;
? профілактична спрямованість у роботі акушерських та неонатологічних стаціонарів.
Важливо відмітити, що сучасні клінічні протоколи дозволяють отримати головний результат – це
поліпшення надання медичної допомоги у галузі репродуктивного здоров’я та збільшення кількості дітей
з фізіологічним початком життя.
Етапи та рівні надання стаціонарної акушерсько-гінекологічної та
неонатологічної допомоги населенню
За останні десять років в Україні створена єдина двоетапна система надання медичної допомоги
доношеним новонародженим та недоношеним дітям, яка включає спеціалізовані акушерські стаціонари з
відділеннями (палатами) інтенсивної терапіїновонароджених, виїзні неонатологічні консультативно-
транспортні бригади, відділення інтенсивної терапії новонароджених, патології новонароджених,
виходжування недоношених дітей при дитячих лікарнях, відділення для реабілітаційного лікування
недоношених дітей з ураженням ЦНС, відділення хірургічної допомоги новонародженим.
Перинатальна допомогав Україні надається на трьох рівнях.
I рівень – надається на базі центральних районних лікарень (ЦРЛ) і міських лікарень, в яких відсутні
відділення анестезіології й інтенсивної терапії, але має місце цілодобове чергування анестезіолога
(чергування вдома).
Установи цього рівня забезпечують медичну допомогу вагітним жінкам з „низьким? ступенем
акушерського та перинатального ризику розвитку ускладнень (І група динамічного спостереження),
надання медичної допомоги гінекологічним хворим. Водночас вони мають:
? налагоджену систему визначення пацієнток високого ризику розвитку ускладнень перинатального
періоду і скерування їх до установи вищого рівня;
? можливості діагностувати і забезпечити підтримувальне лікування непередбачених проблем
матері і плода, що виникли під час пологів;
? можливості розпочати операцію кесарського розтину протягом 30 хв. після визначення
необхідності її проведення;
? постійний запас препаратів крові, замінників крові та медикаментів для надання ургентної
акушерсько-гінекологічної і неонатологічної допомоги;
? можливості надання анестезіологічної допомоги, а також проведення початкового (невідкладного)
лабораторного обстеження цілодобово;
? можливості забезпечити надання медичної допомоги і догляд за здоровими доношеними
новонародженими;
? можливості надати повну первинну реанімаційну допомогу, проводити кисневу терапію і
стабілізувати життєві функції усіх немовлят, які народились в установі, до моменту їх
переведення у лікарню вищого рівня.
Таким чином, об’єм втручань І (базового або загального) рівня мінімальний – ці втручання повинні
надаватися в будь-якому родопомічному закладі.
II рівень (високої залежності від надання медичної допомоги) – надається на базі ЦРЛ і
акушерських відділень міських лікарень, міських пологових будинків, у яких є відділення анестезіології та
інтенсивної терапії, а також черговий неонатолог цілодобово.
10
Установи цього рівня забезпечують медичну допомогу вагітним ?низького? і„високого? (за сукупністю
факторів) ступеня ризику розвитку ускладнень перинатального періоду (І і ІІ група динамічного
спостереження), а також виконують всі функції установ I рівня, в тому числі надання кваліфікованої
допомоги гінекологічним хворим, окрім спеціалізованої гінекологічної допомоги.
Установи II рівня повинні забезпечити надання медичної допомоги новонародженим масою тіла
>1800 г (термін гестації ? 34 тижнів), які мають захворювання без значних порушень життєвих функцій.
III рівень – надається на базі міських пологових будинків, перинатальних центрів та центрів
репродуктивного здоров`я, які є клінічними базами кафедр акушерства і гінекології освітніх установ III-IV
рівня акредитації, а також пологових відділень обласних лікарень, які мають у своєму складі відділення
інтенсивної терапії новонароджених та раннього неонатального нагляду; Інституті ПАГ НАМН України.
Установи цього рівня забезпечують надання медичної допомогивагітним „вкрай високого? та
„високого? ступеня перинатального ризику з важкою акушерською та екстрагенітальною патологією і
надання спеціалізованої медичної допомоги новонародженим, а також виконують всі функції установ I-II
рівня.
Установи III рівня повинні забезпечити надання медичної допомоги новонародженим масою тіла ?
1800 г і терміном гестації ? 33тиж. незалежно від наявної патології, а також усім новонародженим з
важкими формами захворювань або будь-якими порушеннями життєвих функцій.
Таким чином, центральним закладом системи надання перинатальної допомоги є перинатальний
центр (ІІІ рівень), який забезпечує повний замкнутий цикл спеціалізованої медичної допомоги вагітним,
роділлям, породіллям та новонародженим з перинатальною патологією, а також дітям, народженим з
дуже малою масою тіла.
Принципи надання медичної допомоги новонародженим на першому етапі
Організація медичної допомоги новонародженим в акушерському стаціонарі
Неонатологічна допомога в родопомічних закладах здійснюється за єдиними принципами відповідно
до вимог галузевих нормативних документівлікарем-неонатологом, а у разі його відсутності – лікарем-
педіатром, лікарем-акушером-гінекологом пологового будинку (відділення), які пройшли підготовку з
питань неонатології.
В процесі пологів лікар-неонатолог своєчасно отримує необхідну інформацію та приймаєучасть у
вирішенні питання щодо тактики ведення пологів залежновід стану плода. Після народження дитини
лікар-неонатолог оцінює потребу новонародженого в реанімаційних заходах, здійснює оцінку його стану
за шкалою Апгар, забезпечує початок ранньої постнатальної адаптаціїновонародженого відповідно
допринципів ведення нормальнихпологів, проводить за відсутності протипоказань раннє прикладання до
грудей матері, по закінченні контакту "шкіра до шкіри" здійснює первинний огляд новонародженого.
У разі необхідності проведення реанімаційних заходів первинна реанімація новонародженого
проводиться бригадою з медичного персоналу, присутнього в пологовій залі (акушерка, дитяча медична
сестра, лікарі стаціонару будь-якого профілю, які пройшли навчання)відповідно до вимог наказу МОЗ
України від 08.06.2007 р. №312 ?Про затвердження клінічного протоколу з первинної реанімації та після
реанімаційної допомоги?. Керування первинною реанімацією здійснюється лікарем-неонатологом, у разі
його відсутності – лікарем-акушером-гінекологом, лікарем-анестезіологом, або лікарем-педіатром.
За відсутності неонатолога первинний огляд новонародженого здійснює лікар акушер-гінеколог. При
будь-яких проявах порушення ранньої постнатальної адаптації лікар акушер-гінеколог терміново
викликає лікаря-неонатолога (педіатра) та забезпечує до його приїзду надання необхідної медичної
допомоги новонародженому (при необхідності – із залученням чергового анестезіолога).
11
На підставі даних обмінної карти вагітної, перебігу пологів, факторів ризику лікарем визначається
попередній діагноз, режим догляду, обсяг обстеження та лікування, у разі необхідності - здійснення
погодинного контролю життєво важливих функцій.
При задовільному стані дитини та матері й відсутності протипоказань до сумісного перебування,
через 2 години після пологів дитина разом з матір’ю переводиться до післяпологового відділення
спільного перебування з матір’ю.
Новонароджені, які народились під час транспортування роділлі у пологовий стаціонар або протягом
останньої доби вдома, госпіталізуються в окрему палату сумісного перебування з матір’ю.
Спільним перебуванням слід вважати сумісне перебування матері та її дитини в одній кімнаті
протягом 24 годин на добу з моменту народження до моменту виписки зі стаціонару. Спільне
перебування включає такі етапи:
? контакт ?шкіра-до-шкіри? в пологовій залі;
? спільне транспортування дитини із матір'ю до палати спільного перебування;
? виключно грудне вигодовування на вимогу дитини;
? догляд матері за своєю дитиною із залученням членів родини;
? обґрунтована мінімізація втручань з боку медичного персоналу;
? усі призначення та маніпуляції (вакцинація, обстеження на ФКУ та гіпотиреоз тощо) виконуються
в палаті спільного перебування в присутності та за дотримання вимоги поінформованої згоди
матері.
Абсолютними протипоказаннями до спільного перебування матері та дитини є відкрита форма
туберкульозу та гострі психічні захворювання матері.
У відділенні (палатах) спільного перебування матері і дитини новонароджений маєбути одягнутий в
чистий домашній одяг (бавовняні сорочечку, шапочку, шкарпетки, повзуни). Туге сповивання дитини не
допускається.
Впродовж всього періоду перебування породіллі з дитиною в пологовому будинку дозволяється
відвідування матері і дитини близькими родичами (не більше 2 осіб одночасно) та їх допомога у догляді
за новонародженим і породіллею.
Новонародженим з порушенням ранньої постнатальної адаптації одразу ж після народження
забезпечується спостереження лікаря-неонатолога з визначенням обсягу необхідних діагностичних,
лікувальних, консультативних заходівта постійний моніторинг параметрів життєдіяльності.
Діти, які потребують лікування та інтенсивного догляду, переводяться у ВІТН або палату інтенсивної
терапії новонароджених (ПІТН), що організовані в стаціонарі.
Мати новонародженого, який знаходиться на лікуванні у ВІТН або ПІТН, має бути інформованою
щодо перебігу захворювання та допускається у відділення для спілкування і здійснення догляду за
дитиною.
Обсяг лікувально-діагностичних заходів у палатах інтенсивної терапії або відділеннях інтенсивної
терапії новонароджених акушерських стаціонарів повинен чітко відповідати їх рівню:
? на I-ому рівні необхідне обладнання і навички медичного персоналу для проведення первинної
реанімації новонароджених та підтримання життєво важливих функцій організму дитини протягом
щонайменше 6 годин до приїзду виїзної консультативно-транспортної неонатологічної бригади
невідкладної допомоги та інтенсивного лікування;
12
? на II-ому рівні необхідне обладнання і навички медичного персоналу для проведення первинної
реанімації новонароджених, підтримання життєво важливих функцій та стабілізації стану дитини
протягом 48-72 години;
? на III-ому рівні необхідне обладнання і навички медичного персоналу для проведення первинної
реанімації новонароджених, проведення інтенсивної терапії новонароджених та дітей,
народжених з дуже малою масою тіла протягом не менш 7 - 10 днів.
Новонароджені, які знаходяться у ВІТН або ПІТН, оглядаються неонатологом в залежності від стану
дитини. Всі огляди новонароджених записуються у вигляді щоденників в карті розвитку новонародженого
(ф. 097/о).
З ВІТН або ПІТН родопомічного закладу діти в залежності від їх загального стану можуть бути
переведені до ВІТНобласної (міської) дитячої лікарні, або до відділення патології новонароджених та
виходжування недоношених обласної (міської) дитячої лікарні.
Показанням для переведення новонародженого з пологового будинку до ВІТН дитячої лікарні є:
? тяжка серцево-судинна недостатність;
? дихальні розлади, які потребують тривалої респіраторної підтримки або респіраторної терапії
(ШВЛ);
? тяжкі неврологічні розлади (судоми, кома);
? кишкова непрохідність(до моменту переведення до хірургічного відділення);
? гострі порушення функції інших органів, які потребують проведення інтенсивної терапії (гостра
печінкова недостатність, гостра ниркова недостатність тощо);
? гостре кровопролиття або значна крововтрата;
? тяжкі метаболічні порушення;
? тяжкі ендокринні порушення;
? ГХН або непряма гіпербілірубінемія, яка потребує проведення замінного переливання крові.
Мінімальна кількість ліжок у ВІТН становить 6, оптимальна потужність відділення інтенсивної терапії
новонароджених – 12 -18 ліжок.
Транспортування новонародженого з пологового будинку до ВІТН здійснюється виїзною
неонатальною консультативно-транспортною бригадою, що входить до складу ВІТН дитячої
лікарні. Транспортування новонародженої дитини є етапом лікування, представляє собою процедуру
високого ризику, тому лікар виїзної бригади повинен мінімізувати ризик транспортування для стану
новонародженого, забезпечити продовження інтенсивної терапії при транспортуванні. Транспортування
дитини з пологового стаціонару за можливістю повинно проводитися разом з матір’ю.
Транспортувати можна новонароджену дитину, яка має стабільну гемодинаміку, здатна перенести
транспортування в спеціалізоване відділення у стані, в якому вона знаходиться, при відповідних медико-
технічних умовах оснащення медичного реанімобіля, без значимого для її життя та здоров'я ризику.
Якщо за даними моніторингу та лабораторними даними дитина не може бути транспортована, то в
обов'язки лікаря-реаніматолога бригади входить надання інтенсивної терапії на місті, яка була б
направлена на стабілізацію стану дитини та підготовку її до транспортування.
Протипоказано транспортування новонародженого, у якого має місце:
? шок будь-якої етіології до того часу, поки не відбудеться стабілізація гемодинаміки;
? судомний статус;
? негативна «проба на перекладання»;
? необхідність режимів ШВЛ, які перевищують можливості ШВЛ при транспортуванні.
13
Якщо у дитини відмічається нормальна температура тіла, стабільна гемодинаміка та адекватна
мікроциркуляція, за даними лабораторних досліджень – нормальний склад газів крові та глюкози, то така
дитина може бути транспортована до ВІТН.
Транспортування дитини проводиться в спеціальному реанімаційному автомобілі. Правильно
скомпонований та укомплектований реанімаційний автомобіль дозволяє лікарю реаніматологу-
неонатологу проводити всі необхідні маніпуляції під час транспортування дитини.
У відділенні, до якого транспортують новонародженого, до моменту його прибуття підготовлюють
реанімаційне місце. Дитину госпіталізують безпосередньо до ВІТН, а не через прийомне відділення
дитячого стаціонару.
Для подальшого лікування, виходжування та реабілітації новонароджені з ВІТН переводяться до
відділення патології новонароджених або відділення виходжування недоношених дітей, звідки більша
частина з них виписується додому.
Вакцинація новонароджених проводиться в палаті, де перебуває дитина, за календарем щеплень
згідно з наказом МОЗ України від 03.02.2006 № 48 ?Про порядок проведення профілактичних щеплень в
Україні та контроль якості й обігу медичних імунобіологічних препаратів? (Див. розділ «Здорова дитина»).
Скринінгові обстеження новонароджених на фенілкетонурію та гіпотиреоз, про що робиться
відповідний запис в карті розвитку новонародженого, здійснюється відповідно до галузевих нормативних
документів (Див. розділ «Здорова дитина»).
Виписка здорових новонароджених з акушерського стаціонару здійснюється на 3-4 добу життя.
Питання про виписку новонароджених, які мали порушення або захворювання у періоді ранньої
постнатальної адаптації, вирішується лікарем-неонатологом спільно із завідуючим неонатологічним
відділенням. У разі перебування новонародженого в акушерському стаціонарі більше 7 діб
оформляється етапний епікриз, в якому відображається динаміка стану новонародженого, обсяг і
результати проведених обстежень і лікування, обґрунтовується доцільність його подальшого
перебування в акушерському стаціонарі.
Об'єктивними критеріями задовільного стану дитини на момент виписки та інформування матері є:
? дитина має задовільний стан;
? самостійно підтримує температуру свого тіла в межах 36.5°-37.2° С;
? пуповинний залишок або ранка сухі та чисті, без ознак запалення;
? у дитини добре виражений смоктальний рефлекс;
? дитині проведені вакцинація проти туберкульозу та гепатиту В, обстеження на фенілкетонурію та
гіпотиреоз;
? мати або члени родини мають навички догляду за дитиною;
? мати проінформована про попередження синдрому раптової смерті та загрозливі стани дитини.
В день виписки дитина оглядається педіатром-неонатологом, проводиться її зважування. На дитину
заповнюється виписка із карти новонародженого (Ф097/о).
Інформація про дату виписки новонародженого по телефону надається в дитячу поліклініку в день
виписки.
Данні про новонародженого (фактори перинатального ризику, стать дитини, антропометричні дані
при народженні та при виписці, характер вигодовування, характер перебігу раннього неонатального
періоду, виявлені захворювання, обсяг проведеного обстеження і лікування) фіксуються в довідці
новонародженого (ф.113/о), яка видається матері на руки для надання дільничному лікарю-педіатру
дитячої поліклініки або сімейному лікарю.
У перші дві доби після виписки додому всі новонароджені оглядаються вдома дільничним лікарем-
педіатром (лікарем загальної практики - сімейним лікарем) з метою оцінки їх стану в т.ч. і наявності
жовтяниці.
Після виписки породіллі та новонародженого у палаті їх спільного перебування проводиться
заключна дезінфекція з обов'язковою камерною обробкою постільних речей.
Медичне спостереження за новонародженим після виписки з пологового стаціонару
Подальше медичне спостереження вдома після виписки дитини із родопомічного закладу
проводиться у відповідності до «Клінічного протоколу догляду за здоровою дитиною віком до 3-х років»
(Наказ МОЗ України № 149).
Первинний огляд дитини лікарем вдомапісля виписки дитини із родопомічного закладу
проводиться не пізніше, ніж на другий день після виписки із пологового будинку, з метою оцінки її стану, в
тому числі і наявності жовтяниці.
Основні завдання
1. З’ясувати: акушерський анамнез (перебіг вагітності та пологів), уточнити інформацію про
проведення в родопомічному закладі профілактичних щеплень та скринінгових обстежень на
фенілкетонурію та вроджений гіпотиреоз, наявність спадкових захворювань, цукрового діабету,
соціально небезпечних хвороб (ВІЛ/СНІД, туберкульоз та ін.) у сім’ї, шкідливих звичок у батьків, особливу
увагу звернути на тютюнопаління матері під час вагітності та обох батьків після народження дитини.
Зібрати алергологічний анамнез. Звернути увагу на соціальний стан сім’ї та наявність ознак щодо
належності до сімей, які опинилися в складних життєвих умовах з метою визначення групи ризику за
соціальними факторами та розробкою індивідуального плану медичного спостереження та інформування
служби у справах дітей для здійснення соціального супроводу сім’ї.
2. Здійснити огляд по органам і системам, оцінити стан здоров’я дитини, особливу увагу звернути
на:
? наявність вроджених аномалій, стигм дизембріогенезу;
? виділення із очей
? стан шкіри та слизових (ціаноз, блідість, ступінь інтенсивності та поширеності жовтяниці,
наявність висипу)
? оцінку реакції на звук та на світло
? оцінку пальпацію пульсу на стегнових артеріях
? оцінку м’язового тонусу та спонтанної рухової активності
? рефлекси новонародженого
? стан пупкової ранки, пуповинного залишку (пупкове кільце)
? температуру тіла новонародженого
? оцінку кульшових суглобів на наявність вродженого вивиху, дисплазії
? наявність яєчок в калитці
3.Оцінити вигодовування, правильність прикладання до грудей, ефективність смоктання
Лікарем-педіатром проводиться цільове консультування з питань:
1. Виключно грудного вигодовування.
2. Основ догляду за новонародженим:
? емоційний контакт сім’ї з дитиною;
? дотримання теплового режиму з метою попередження гіпотермії новонародженого;
? догляд за пупковою ранкою, пуповинним залишком;
15
? інші питання гігієни.
3. Ознак, загрозливих для життя дитини, при виникненні яких слід негайно звернутись за допомогою
до медичних працівників.
4. Профілактики рахіту.
5. Батькам необхідно надати інформацію про графік роботи лікаря (фельдшера), медичної сестри,
закладу охорони здоров’я, телефони невідкладної та швидкої допомоги.
Повторний огляд лікарем вдома у віці дитини 2 тижні здійснюється з метою оцінки стану здоров’я
дитини, оцінки вигодовування, оцінки фізичного розвитку та консультування матері з
вигодовування та догляду.
Огляд дитини у віці 1 місяця проводиться лікарем в амбулаторних умовах.
Організація медичної допомоги новонародженим в перинатальному центрі
Найбільш прогресивною формою надання спеціалізованої акушерської та неонатологічної допомоги
жінкам та дітям є створення обласних (регіональних) перинатальних центрів. Медична допомога в таких
закладах, де знаходяться під спостереженням вагітні високого та вкрай високого ступеня перинатального
та акушерського ризику, починається на рівні плода і продовжується після народження в відділеннях
неонатологічного блоку, насамперед у відділенні інтенсивної терапії новонароджених. Це дозволяє
максимально наблизити висококваліфіковану та інтенсивну медичну допомогу до перших хвилин життя
дитини та знизити ризик смертності серед новонароджених з дуже низькою вагою при народжені більше
ніж у два рази.
Центр створюється з метою забезпечення надання ефективної висококваліфікованої консультативно-
діагностичної та лікувально-профілактичної медичної допомоги шляхом об'єднання діяльності
акушерської, неонатологічної та педіатричної служб.
Структура Центру включає наступні взаємно поєднані блоки:
1. консультативно-діагностичний блок, представлений жіночою консультацією;
2. акушерсько-гінекологічний блок, до складу якого поряд з другими відділеннями також входять
пологове відділення з індивідуальними пологовими залами та післяпологове фізіологічне
відділення з ліжками спільного перебування матері і дитини;
3. неонатологічний блок, до складу якого входять:
? відділення неонатального догляду та лікування новонароджених
? відділення інтенсивної терапії новонароджених
? виїзна неонатологічна бригада невідкладної допомоги та інтенсивного лікування
? спеціалізовані відділення для новонароджених (створюється лише у Центрі з окремим
неонатологічним блоком)
? відділення для новонароджених з ураженням нервової системи
? відділення для недоношених новонароджених
? хірургічне неонатологічне відділення
? відділення патології новонароджених;
4. лабораторно-діагностична служба;
5. адміністративно-господарчі служби.
Перинатальний центр може бути клінічною базою кафедр акушерства та гінекології, неонатології,
анестезіології та реанімації вищих медичних навчальних закладів.
Перинатальний центр співпрацює з іншими закладами охорони здоров'я (центри здоров'я,
реабілітаційні центри, клініки, фітотерапевтичні заклади), кафедрами вищих медичних навчальних
16
закладів, відділами науково-дослідних інститутів МОЗ та НАМН України, вітчизняними та зарубіжними
громадськими організаціями з метою проведення медико-соціальних програм, спрямованих на
поліпшення охорони здоров'я згідно з чинним законодавством.
Принципи організації надання медичної допомоги новонародженим в педіатричних
стаціонарах другого етапу
Відділення патології новонароджених та виходжування недоношених дітей створюють при
багатопрофільних міських, обласних дитячих лікарнях із розрахунку: для доношених - 5 ліжок на 1000
народжених живими та для недоношених – 4 ліжка на 1000 народжених живими. Такі відділення
створюються в обласних (міських) дитячих лікарнях або на базі Перинатальних центрів (Наказ №620
МОЗ України від 29.12.03. «Про організацію надання стаціонарної акушерсько-гінекологічної та
неонатологічної допомоги в Україні»).
Відділення для виходжування недоношених дітей розраховані на 30-40 ліжок, в тому числі 10 ліжок
для дітей, що народилися з дуже низькою та екстремально низькою вагою. Згідно рекомендаціям ВООЗ,
дитина має перебувати в окремій палаті або боксі сумісно з матір'ю, яка її годує грудьми та доглядає за
нею.
Основні задачі, які стоять перед відділенням другого етапу, це:
? забезпечення своєчасної госпіталізації недоношених та хворих новонароджених з акушерських
стаціонарів, ВІТН, хірургічних відділень новонароджених у післяопераційному періоді;
? виходжування та надання висококваліфікованої медичної допомоги новонародженим в умовах,
які відповідають їх анатомо-фізіологічним особливостям;
? забезпечення виходжування та надання висококваліфікованої медичної допомоги
новонародженим з хірургічною патологією на етапі післяопераційного періоду;
? забезпечення виходжування та продовження висококваліфікованої медичної допомоги
новонародженим та недоношеним після завершення комплексу інтенсивної терапії;
? забезпечення санітарно-протиепідемічних заходів на сучасному рівні та профілактика
нозокоміальних інфекції;
? проведення санітарно-освітньої роботи з матерями та родичами новонароджених, надання
психологічної підтримки батькам хворих дітей.
Показанням для госпіталізації у відділення патології новонароджених та виходжування недоношених
дітей є:
? недоношеність;
? перинатальніураження ЦНС;
? дихальні розлади у новонароджених;
? природжені вади розвитку та порушення обміну речовин;
? гемолітична хвороба новонародженого;
? гіпербілірубінемія;
? ВУІ, перинатальні інфекції.
З метою виконання задач, які стоять перед відділеннями патології новонароджених та виходжування
недоношених у відділенні забезпечують умови, необхідні для гармонічного росту, розвитку та швидкого
одужання хворої дитини (відповідний режим температури, тиші, затемнення, укладки-пози), ентеральне
та/або парентеральне харчування, енергетичне забезпечення, рухова активність, необхідні обстеження
та спостереження, при потребі – лікування, дихальна підтримка, фізіологічні процедури, тощо.
17
Важливо створення у відділеннях патології новонароджених та виходжування недоношених дітей
оптимальних умов перебування, які відповідають анатомо-фізіологічним особливостям новонароджених
(Див. розділ «Недоношені новонароджені»). Велику увагу приділяють організації охоронного режиму,
який включає створення зручної пози за допомогою м'яких укладок (валиків, гніздечок), захист дитини від
слухових та зорових подразників, а також від болю.Серед заходів, які спрямовані на профілактику
болісних відчуттів, особливу увагу приділяють неінвазивним методам контролю стану життєво важливих
систем організму.
Організація санітарно-протиепідемічних заходів
В будь-яких відділеннях, де надається допомога новонародженим, профілактика
внутрішньолікарняних, або нозокоміальних інфекцій (НІ) ґрунтується на тих самих принципах, що
включають впровадження системи інфекційного контролю та використання сучасних ефективних
перинатальних технологій, заснованих на даних науково-доказової медицини. Інфекційний контроль (ІК)
включає:
? організаційну структуру управління системою ІК, розподілення обов'язків, спостереження і
прийняття рішень, направлених на вирішення проблеми, а не покарання;
? епідеміологічне спостереження за нозокоміальними інфекціями у відділенні, їх активний пошук та
реєстрацію на основі епідеміологічних визначень;
? мікробіологічний моніторинг за штамами мікроорганізмів, що циркулюють у відділенні та
колонізують хворих новонароджених та епідемічно-значущі об'єкти відділення;
? розробку та впровадження комплексу профілактичних та протиепідемічних заходів на підставі
епідеміологічного аналізу епідситуаціїї в стаціонарі;
? заходи, спрямовані на охорону здоров’я медичного персоналу;
? систему навчання медичного персоналу.
Новонароджених з будь-якими проявами інфекційного захворювання госпіталізують окремо від дітей,
що не мають таких проявів. Якщо в дитини у відділенні виявляють інфекційне захворювання, його
переводять в окремий палату. З метою зменшення пересування дітей у межах відділення всі лікувальні
та діагностичні заходи проводять у палатах, де знаходяться новонароджені.
Сучасний підхід до профілактики НІ у неонатальних відділеннях включає впровадження і суворе
дотримання ефективних технологій надання медичної допомоги, а саме:
1. Одним з найефективніших шляхів зниження кількості НІ є правильна обробка рук медичним
персоналом. Обробка рук медичного персоналу здійснюється згідно Наказу № 798 Про затвердження
методичних рекомендацій "Хірургічна та гігієнічна обробка рук медичного персоналу" від 21.09.2010 р.
Обробка рук потрібна для захисту пацієнта від інфікування мікрофлорою, яка може знаходитися на
шкірі медичного персоналу, а також для захисту медичного персоналу від інфікування мікрофлорою
пацієнта. Мити руки слід, коли прийшли на роботу, після туалету, перед та після прийняття їжі, або якщо
вони забруднилися. В інших випадках при роботі з новонародженими необхідна гігієнічна або хірургічна
антисептика. Звичайне (побутове) миття проводиться з використанням рідкого мила та паперових
рушників. Щітки не використовують, вони є середовищем для розмноження мікроорганізмів та порушують
захисний бар'єр шкіри. Натискання на дозатор з рідким милом проводиться зовнішньою поверхнею
зап'ястя або ліктем. Обсушувати руки слід паперовим рушником однократного використання, сухим
чистим тканим рушником або сухим стерильним ганчір'ям.
18
Рукавички використовуються в кожному випадку, коли очікується контакт з біологічними рідинами.
Використання рукавичок не замінює і не відміняє необхідності миття або гігієнічної антисептики рук (до та
після використання рукавичок).
Стерильні рукавички використовують при венепункції, катетеризації пупкової вени, люмбальній
пункції, інкубації трахеї та інших втручаннях на внутрішніх, зазвичай стерильних органах та рідинах
пацієнтів. В інших випадках достатньо чистих одноразових рукавичок.
При роботі з кровоносними судинами (венепункція, постановка пупочного катетеру, лінії) необхідно
уникати потрапляння тальку з рукавичок до кровотоку новонародженого.
Повторна стерилізація рукавичок не дозволяється (при дії високої температури руйнується
матеріал, з якого виготовляються рукавички).
Гігієнічна антисептика – миття з антибактеріальним милом або обробка водними чи спиртовими (на
основі етанолу чи пропанолу) антисептиками. Враховуючи час, потрібний для досягнення однакового
антисептичного результату, перевагу надають сучасним антисептикам для рук (спиртовим розчинам та
гелям). Наносити безводний антисептик слід на суху, непошкоджену шкіру. При нанесенні їх на вогку
шкіру (одразу після миття) не досягається в повній мірі дезінфекція, а дія засобу на шкіру може бути
подразнюючою. Тож, якщо руки візуально чисті, їх достатньо обробити антисептиком, дотримуючись часу
обробки згідно інструкції до препарату (20-30 секунд).
Антисептик наноситься на долоню у необхідній кількості (згідно інструкції по використанню, 3-5мл),
інтенсивно втирають у шкіру рук за загальноприйнятою технікою до повного висихання. Кожну дію
виконують не менше 5 разів. Якщо засіб висох перш, ніж обробку закінчено, слід додати антисептик та
закінчити обробку.
Хірургічна антисептика проводиться перед будь-якими маніпуляціями на судинах та ранкових
поверхнях (обробці пуповини, катетеризації, внутрішньосуглобній та ендолюмбальній пункціях, т.ін.).
Використовують ті самі антисептичні препарати, тільки більша тривалість обробки (контакт шкіри з
антисептиком становить 2 – 3 хвилини, згідно інструкції). Техніка обробки така сама, додатково
обробляються зап'ястя та передпліччя, включаючи ліктьові згини, після обробки на сухі руки одягають
стерильні гумові рукавички.
Догляд за руками є одним із важливих складових обробки рук, оскільки лише непошкоджена шкіра
може бути адекватно оброблена, а наявні тріщини та мікротріщини на сухих руках можуть бути фактором
передачі мікрофлори від одного пацієнта до іншого. Для догляду за руками використовують спеціально
розроблені креми та лосьйони, сумісні з антисептичними засобами.
2.Спільне перебування матері та дитини є одним з найважливіших факторів попередження
виникнення НІ (див. вище). В стаціонарах користуються домашнім одягом та дитячими підгузками
промислового виробництва. У випадку користування лікарняною білизною, пелюшками, використана
білизна підлягає автоклавуванню після прання.
Якщо жінка не може самостійно доглядати дитину, їй допомагають медичний персонал та члени
родини. Вільне відвідування членами родини – це ефективна сучасна технологія, яка сприяє
попередженню виникнення НІ. Члени родини не є джерелом інфекції, якщо вони дотримуються
загально-гігієнічних вимог і необхідних запобіжних заходів, тому мають залучатися до допомоги
жінці у догляді за дитиною. При відвідуванні новонародженого у неонатальних відділеннях родичі
перевдягаються у чистий домашній одяг, можливо використання халатів та бахіл тільки одноразового
використання. Відвідування має бути обмеженим дітям та дорослим, які мають ознаки інфекції
19
(підвищення температури тіла, діарея або симптоми вірусної інфекції верхніх дихальних шляхів,
особливо в період епідемій).
Дотримання правил гігієни рук є обов’язковим. Медична сестра неонатального відділення навчає
матір та членів родини, які здійснюють догляд за новонародженим, елементам догляду, техніці миття рук,
а також контролює їх виконання.
3. Профілактика гіпотермії новонароджених є найважливішою умовою профілактики виникнення
інфекційних захворювань (Див. розділ «Здорова дитина»). Контакт «шкіра до шкіри» з матір’ю
запобігає втратам тепла дитиною та сприяє колонізації організму дитини флорою матері. Використання
методу «Мати-кенгуру» при догляді за новонародженими з малою масою тіла при народженні забезпечує
оптимальні умови для розвитку недоношених новонароджених та знижує ризик виникнення НІ. Тому
медичний персонал має заохочувати матерів до використання цих технологій, навчати їх та надавати
підтримку. Родичі також залучаються до використання цього методу.
Для запобігання виникнення гіпотермії медичний огляд дитини, реанімація, інвазивні процедури
(катетеризація вен, інтубація, люмбальна пункція тощо) повинні проводитися в умовах
термонейтрального середовища на столиках, що обігріваються або під лампою променистого тепла.
Транспортування новонародженого всередині лікарні або до інших стаціонарів також повинні
проводитись за умови дотримання теплового ланцюжка: дитина повинна транспортуватися в кувезі,
ліжечку з підігрівом або в контакті «шкіра до шкіри» з матір’ю або членом родини за методом «кенгуру».
4. Раннє грудне вигодовування є одним з важливих заходів попередження НІ у новонароджених.
Грудне вигодовування зменшує ризик контамінації та забезпечує імунологічний захист
новонародженої дитини. Призначення суміші має бути обмеженим лише чіткими медичними
показаннями, оскільки її використання збільшує ризик виникнення алергії, інфікування дитини та
виникнення НІ. (Див. розділи «Грудне вигодовування», «Недоношені новонароджені»)
5.Мінімізація інвазивних втручань. При наданні хворим дітям невідкладної допомоги у
відділеннях/палатах інтенсивної терапії, виходжування передчасно народжених дітей, відділеннях
хірургічного профілю слід по можливості мінімізувати зайві інвазивні втручання, таких як ШВЛ,
використання внутрішньосудинних, сечових, шлункових катетерів та взяття крові на дослідження,
використання інвазивних методів спостереження за кров’яним тиском, тощо, оскільки їх застосування
може підвищувати ризик виникнення НІ.
Переважна більшість дітей у відділеннях інтенсивної терапії отримує антибактеріальну терапію, що
також підвищує ризик формування госпітальних штамів бактерій та грибів.
У відділенні повинні бути розроблені алгоритми проведення всіх процедур. Слід враховувати
показання і протипоказання до будь-якої маніпуляції, перш ніж призначити дитині будь-яке втручання.
Перед кожним втручанням (навіть огляд дитини, заміна одягу, взяття крові на аналіз та ін.) необхідно
зважити співвідношення користь - шкода та прийняти рішення про доцільність проведення маніпуляції.
При можливості, перевага повинна надаватися неівазивним методам діагностики та лікування. Так, при
дихальних розладах середньої важкості слід призначати СРАР, а не ШВЛ.
Персонал повинен суворо дотримуватися відповідних рекомендацій проведення інвазивних
маніпуляцій, догляду за пацієнтом, що знаходиться на ШВЛ, приготування розчинів, своєчасної заміни
катетерів та систем для інфузій. Для лікування та обстеження дитини використовуються лише стерильні
одноразові голки, скарифікатори, інтубаційні трубки, зонди, пупочні і сечові катетери та катетери для
відсмоктування слизу. Обладнання та медичний інструментарій мають бути належним чином
дезінфіковані та стерилізовані. Дезінфекція обладнання проводиться згідно з рекомендаціями виробника.
20
Також необхідна своєчасна заміна деталей та обладнання. Можливе закріплення обладнання для
обслуговування пацієнтів (фонендоскоп, електровідсмоктувач, ваги, сповивальний столик) з метою
профілактики перехресної контамінації.
Слід надавати перевагу використанню периферичних доступів перед центральними, по можливості
скорочувати терміни використання катетерів, використовувати ентеральний шлях уведення харчування і
ліків (залежно від стану дитини).
Постановка катетерів, ін’єкції, інфузійна терапія, фототерапія, інтубація, огляд, перев'язки, інші
необхідні процедури проводяться у палаті, кувезі, ліжечку, де перебуває дитина. Зайві переміщення
дитини з кувезу, ліжечка або мами при методі "кенгуру" не рекомендуються.
У відділеннях інтенсивної терапії новонароджених необхідно створити умови, які б дозволяли матері
регулярно відвідувати дитину, доглядати її, годувати, а також виходжувати дитину за методом «Мати-
кенгуру».
6. Одяг медперсоналу може бути контамінованим і стати джерелом інфікування новонароджених.
Для запобігання цього медичний персонал має бути одягнутим у чистий медичний халат або костюм з
короткими рукавами, або довжина яких перекриває передпліччя не більше, ніж 5 см. Довгі рукава, як і
довгі поли халату, можуть передавати мікрофлору від одного пацієнта або об'єкта до іншого. Зміна
медичного халату відбувається щоденно, або частіше (при забрудненні біологічною рідиною пацієнта.)
Дозволяється використання нетканих медичних/хірургічних халатів однократного використання. Під халат
одягають власний бавовняний одяг та взуття, що легко миється. При можливості розбризкування
біологічної рідини (пологи, операція), під халат одягають водонепроникний (клейончастий,
поліетиленовий) фартух, шапочку на волосся, а на обличчя захисний екран або окуляри та маску.
Використання масок та медичної шапочки здійснюється лише при використанні інвазивних
маніпуляцій. Масочний режим має бути лише під час епідемії.
7.Одним з важливих питань профілактики НІ в системі інфекційного контролю є прибирання
приміщень.Не допускається часте, безконтрольне використання антисептичних розчинів (Хлорамін,
т.ін.) для щоденного, рутинного прибирання приміщень, миття підлоги, стін для "боротьби з інфекцією,
яка літає в повітрі", або "яку заносять відвідувачі". Також недоцільно розпилювати будь-які аерозолі у
приміщеннях, де є або скоро будуть пацієнти. Навпаки, сучасна система інфекційного контролю
наголошує на зниженні селективного тиску дезінфектантів та антибіотиків на штами мікроорганізмів, що
циркулюють у відділеннях, і антисептики використовуються лише згідно регламенту.
Для підтримання у відділеннях безпечного рівня колонізації та запилення слід проводити вологе
прибирання палат сумісного перебування не менше 2 разів на день, з них 1 раз з використанням
миючого засобу, у палатах інтенсивної терапії – 3 рази на день з дворазовим використанням миючого
засобу. У приміщеннях, де багато відвідувачів, у коридорах кількість вологих прибирань збільшується для
усунення бруду. Слід також регулярно проводити провітрювання приміщень (замість кварцювання).
Генеральне прибирання проводиться після виписки матері з дитиною або кожні 7 діб (якщо лікування
триває, пацієнта переводять до іншої палати) за типом заключної дезінфекції з використанням
препаратів у відповідній концентрації та дозволених до використання в приміщеннях даного типу
відповідно регламенту до кожного препарату.
При використанні сповивального столику (для зміни підгузків, одягу тощо) перед тим як покласти на
нього дитину, на нього необхідно покласти водонепроникну індивідуальну пелюшку. Якщо сповивальний
столик не забруднився виділеннями дитини (сеча, стілець), він не потребує обробки. Якщо виділення
дитини забруднили сповивальний столик, його необхідно обробити з використанням миючого засобу. При
21
забрудненні кров’ю або іншими біологічними рідинами знезараження проводиться згідно режиму для
гемоконтактних вірусних гепатитів. Після обробки необхідно ще раз обробити чистою водою і дати
можливість поверхні висохнути.
Контрольні запитання
1. У чому полягають сучасні принципи перинатальної допомоги за даними ВООЗ (2002 р.)?
2. Перелікуйте основні функції та можливості медичних установ, що надають перинатальну
допомогу населенню на І (базовому) рівні.
3. На базі яких медичних закладів надається перинатальна допомога вагітним ІІ групи динамічного
спостереження? В чому вона полягає?
4. Якому контингенту новонароджених надається медична допомога в установах ІІІ рівня надання
перинатальної допомоги?
5. У чому полягає організація медичної допомоги новонародженим у пологовому будинку загального
профілю?
6. Який нормативний документ регламентує надання медичного догляду за здоровою
новонародженою дитиною?
7. Що мається на увазі під сумісним перебуванням матері та дитини?
8. Які етапи включає у себе спільне перебування матері та дитини в акушерському стаціонарі?
9. Які абсолютні протипоказання для спільного перебування матері та дитини Ви знаєте?
10. З яких підрозділів складається структура перинатального центру?
11. Який контингент новонароджених підлягає госпіталізації у ВІТН?
12. Які основні задачі стоять перед виїзною бригадою реанімації новонароджених?
13. Які задачі вирішують медичні заклади надання неонатологічної допомоги другого етапу
(відділення патології новонароджених)?
14. Які основні складові інфекційного контролю?
15. В чому полягають сучасні принципи обробки рук медичного персоналу? Яким нормативним
документом це регламентується?
Тестові завдання
1. Яка температура повітря повинна бути в пологовій залі під час народження дитини:
А 18-21 С;
Б 22-24 С;
В 25-28 С;
Г 29-30 С;
Д Не має значення.
2. Обов’язковим скринінговим обстеженням новонародженого в акушерському закладі є:
А на вірус Епштейна-Барра;
Б на ФКУ, вроджений гіпотиреоз;
В на токсоплазмоз;
Г на золотистий стафілокок;
Д на хламідіоз.
3. Виписка здорових новонароджених з акушерського стаціонару здійснюється на:
А 3-4 добу, при задовільному стані матері
Б 5-6 добу;
В 7-8 добу;
22
Г 3-4 добу, якщо мати хвора, дитину виписують додому, а мати залишають у стаціонарі.
Д Після відпадіння пуповинного залишку.
4. Спільне перебування включає в себе:
А. Контакт "шкіра до шкіри" в пологовій залі
Б. Спільне транспортування дитини із матір'ю в палату спільного перебування
В. Виключно грудне вигодовування на вимогу дитини
Г. Догляд матері за своєю дитиною із залученням членів родини
Д. Все вірно
5. Протягом якого часу проводиться звичайне гігієнічне (побутове) миття рук (час тертя з милом):
А 15-20 секунд
Б Не менше, ніж 30 секунд
В 2-3 хвилини
Г До видалення видимих забруднень
Д Рахувати до 5
6. Протягом якого часу слід втирати спиртовий антисептик під час гігієнічної антисептики рук до та
після кожного контакту з пацієнтом (час тертя):
А 5-10 секунд
Б 12-15 секунд
В 30 секунд
Г 3 хвилини
Д Рахувати до 10
7. Під час звичайного гігієнічного (побутового) миття рук кожен рух слід повторювати:
А 2-3 рази
Б 5 разів
В 15-20 разів
Г Не менше, ніж 10 разів
Д До видалення видимих забруднень
10 Під час гігієнічної антисептики рук спиртовим антисептиком кожен рух слід повторювати:
А 2-3 рази
Б 5 разів
В 15-20 разів
Г 10 разів
Д До висихання спирту
Відповіді: 1- В; 2 – Б; 3 – А; 4 – Д; 5- Б; 6- В; 7 – Г; 8 - Б
Ситуаційні задачі
Задача 1
У жінки друга вагітність, щоперебігала без ускладнень. У 32 тижні вагітності відійшли води, пологова
діяльність відсутня. Попередні пологи були 4 роки тому, народилася здорова доношена дитина з масою
3500 г.
Питання:
1. В закладі якого рівня мають відбутися пологи?
23
2. Яка тактика ведення жінки і дитини?
Відповіді:
1. Найкраще транспортувати вагітну (і її дитину "в утробі матері") до закладу ІІІ рівня для забезпечення
відповідної допомоги недоношеній дитині одразу після народження.
2. Необхідно провести профілактику респіраторного дистрес-синдрому у новонародженого курсом
глюкокортикоїдів. Профілактичний курс складається з 2-х доз (12 мг кожна) бетаметазону, які вводять
внутрішньом’язово через 24 год., або з 4-х доз дексаметазону (6 мг кожна), які вводять
внутрішньом’язово через 12 год. Ефект призначення стероїдів є максимальним через 48 год., однак
наявний вже через 24 год. від початку курсу і зберігається упродовж 7 днів. Одночасно можуть
призначатись токолітики, які тимчасово зупиняють пологову діяльність і забезпечують досягнення ефекту
стероїдної профілактики. Якщо безводний проміжок становитиме більше 18 годин вагітній має бути
призначений антибіотик.
Задача 2
Недоношений хлопчик народився на 30 тижні гестації шляхом природних пологів. Мати встигла до
народження отримати три чверті від загальної курсової дози дексаметазону. Безводний проміжок
становив 23 години. Антибіотикопрофілактика у вагітної не проводилась. Стан дитини після народження
важкий, самостійне дихання неефективне.
Питання:
1 Якої допомоги потребує новонароджений?
2 Яка має бути тактика неонатолога по відношенню до дитини?
3 Що слід зробити, щоб зменшити вірогідність розвитку нозокоміальної інфекції у дитини?
Відповіді:
1 Суворе дотримання теплового ланцюжка! Додатковий термозахист – прозорий харчовий пакет або
плівка. Дитина потребує дихальної підтримки. Може бути використано ендотрахеальне введення
препарату екзогенного сурфактанту. Антибіотикопрофілактика ампіциліном та гентаміцином.
2 Дитина має бути переведена в транспортному кувезі до палати (відділення) інтенсивної терапії
новонароджених, відповідні теплі умови (кувеза), дихальна підтримка, ранній початок парентерального
та мінімального трофічного харчування. Неінвазивний моніторинг стану дитини. Дотримання вимог
мінімального доторкання.
3. Дотримання у відділенні санітарно-епідеміологічного режиму. Не допускати до контакту з дитиною
хворих (тобто таких, що мають клінічні ознаки респіраторної або кишкової інфекції) з медичного
персоналу та родичів. Дотримання медичним персоналом правил обробки рук. Контакт дитини з мамою
після стабілізації стану, допуск матері для годування та здійснення догляду за дитиною у відділенні
інтенсивної терапії, навчити маму завжди мити руки, коли це потрібно. Використання методу кенгуру.
Раціональна антибіотико терапія.
Задача 3
Здорова доношена дівчинка народилась від І вагітності, яка перебігала без ускладнень. До приймального
відділення вагітну супроводжував чоловік, але з жінкою його не впустили через відсутність у нього
результату бактеріального дослідження на стафілокок. Одразу після народження дитина закричала, була
перерізана пуповина, дитину перенесли під джерело променевого тепла і оцінили за шкалою Апгар. Лікар
24
акушер-гінеколог надавав жінці допомогу у видаленні посліду, а неонатолог обсушив та оглянув дитину.
Після цього акушерка клемувала пуповину клемою, провела профілактику офтальмії, обробила шкіру
дитини маслом, зважила, виміряла довжину тіла, обводи голови і грудей та сповила дитину. Через 2
години після пологів дитяча медична сестра, звіривши бірки, перенесла дитину до палати сумісного
перебування, куди було переведено і матір. Вона переповила дитину, пояснила жінці, як доглядати за
дитиною та в які години її слід годувати. Коли мати поскаржилась на те, що у неї ще немає молока,
медична сестра принесла пляшечку з молочною сумішшю.
Питання:
Що в цьому випадку суперечить вимогам сучасних перинатальних технологій та нормативним
документам МОЗ України?
Відповідь:
1. Згідно Наказів МОЗ України та рекомендацій ВООЗ родичі або близька людина (1-2) в чистому
домашньому одязі допускаються до підтримки жінки в пологах, якщо не мають клінічних ознак інфекції
без додаткових обстежень.Якщо дитина не потребує реанімаційної допомоги її обсушують та викладають
на живіт матері одразу після народження, пуповину перетискають та перерізають після закінчення її
пульсації, але не пізніше 1 хвилини життя.Оцінку за шкалою Апгар здійснюють в кінці 1 та 5 хвилин життя,
а не одразу після народження.Дві години в пологовій залі має тривати контакт матері та дитини шкіра до
шкіри, при цьому дитина спереду оголена, в шапочці, шкарпетках, накрита пелюшкою і разом з мамою
теплою ковдрою. Через 30та 120 хвилин після народження слід виміряти температуру тіла дитини
електронним термометром в аксилярній ділянці.Перше годування мало відбутися в пологовій залі в
першу годину життя, з виявленням дитиною ознак готовності до годування. Слід допомогти матері
прикласти дитину і оцінити правильність техніки смоктання.Лікарський огляд та антропометрію здорового
новонародженого проводять перед переведенням до палати спільного перебування через 2 години після
народження.Шкіру дитини в перші години не слід мити або обробляти, залишки змазки слід залишити для
захисту. Уже у відділенні можна зняти залишки крові або забруднення з невеликої ділянки вологою
дитячою серветкою.Після огляду і антропометрії дитину одягають в просторий домашній одяг (сорочка,
повзуни), не слід сповивати дитину.Транспортування дитини до палати спільного перебування має
відбуватись на руках (грудях) матері. Здорову доношену дитину слід годувати за її бажанням, а не по
годинах. В першу добу це може бути 8-12 і навіть більше годувань. Слід допомогти матері прийняти
зручну позицію, прикласти дитину і оцінити правильність техніки смоктання.Слід пояснити матері,
наскільки шкідливо долактаційне годування з пляшечки.
25
Розділ 2.Здорова новонароджена дитина
2.1. Поняття та визначення в неонатології, статистичні показники
Мета: навчитися визначати поняття перинатальний період, неонатальний період, живонародження,
мертво народження; вивчити анатомо-фізіологічні особливості новонародженої дитини.
Студент повинен знати:
? Сучасні дані про періоди розвитку плоду і новонародженої дитини
? Основні статистичні показники в неонатології
? Класифікацію новонароджених дітей згідно терміну гестації та маси тіла
? Основні анатомо-фізіологічні особливості здорових новонароджених дітей
Студент повинен вміти:
? Обчислювати основні статистичні показники
? Вміти оцінювати новонароджених дітей згідно строку гестації та маси тіла при народженні.
? Визначати вікові проміжки неонатального періоду
? Аналізувати основні показники фізично-лабораторного обстеження здорових новонароджених
дітей.
Ключова інформація
? В повсякденній практичній діяльності лікарю необхідно знати і використовувати основні поняття і
визначення в неонатології;
? знання статистичних термінів та методик розрахунку статистичних величин необхідне для аналізу
роботи акушерських стаціонарів, педіатричних відділень та для об’єктивних порівнянь показників
на різних територіях;
? важливим є знання анатомо-фізіологічних особливостей здорових новонароджених для
можливості диференціювання їх з патологічними станами.
Поняття та визначення
Живонародження - вигнання або вилучення з організму матері плода, який після вигнання /
вилучення (незалежно від тривалості вагітності, від того, чи перерізана пуповина і чи відшарувалась
плацента) дихає або має будь-які інші ознаки життя, такі як серцебиття, пульсація пуповини, певні рухи
скелетних м'язів.
Мертвонародження - вигнання або вилучення з організму матері плода незалежно від тривалості
вагітності, який не дихає та не виявляє будь-яких інших ознак життя, таких як серцебиття, пульсація
пуповини або певні рухи скелетних м'язів.
Критерії живонародженості, мертвонародженості
Таким, що народився живим, є новонароджений, в якого наявна хоча б одна з наступних ознак:
дихання; серцебиття; пульсація судин пуповини; довільні рухи м'язів.
Таким, що народився мертвим, є новонароджений, у якого немає жодної з ознак життя, а саме:
дихання; серцебиття; пульсації судин пуповини; довільних рухів м'язів.
Порядок реєстрації живонароджених і мертвонароджених в органах реєстрації актів
громадянського стану (згідно з Державною програмою переходу України на міжнародну систему обліку і
статистики, з метою дотримання Міжнародної конвенції про права дитини і рекомендацій Всесвітньої
організації охорони здоров'я (ВООЗ) щодо критеріїв живонародженості, мертвонародженості та
перинатального періоду, а також для забезпечення можливості співставлення міжнародних і вітчизняних
статистичних даних).
26
1. Заклади охорони здоров'я України здійснюють реєстрацію всіх народжених живими і мертвими
з масою тіла при народженні 500 г і більше в медичній документації.
2. Реєстрації в органах реєстрації актів громадянського стану підлягають:
? народжені живими або мертвими з масою тіла 500 г і більше (або, якщо маса тіла при
народженні невідома, з довжиною тіла 25 см і більше, або при терміні вагітності 22 тижні і
більше);
? народжені живими або мертвими з масою тіла менш 500 г при багатоплідних пологах,
якщо термін вагітності становить 22 тижні і більше.
3. На кожен випадок смерті в перинатальному періоді у встановленому порядку заповнюється
"Лікарське свідоцтво про перинатальну смерть".
4. Мертвонароджені та померлі новонароджені, які народились з вагою 500 г і більше, підлягають
патолого-анатомічному дослідженню.
5. Реєстрація в органах реєстрації актів громадянського стану випадків смерті у перинатальному
періоді здійснюється тими закладами охорони здоров'я, які видають лікарське свідоцтво про
перинатальну смерть згідно з вимогами діючих нормативно-правових
Термін вагітності визначається від першого дня останнього нормального менструального циклу.
Термін вагітності визначається у повних днях чи повних тижнях (наприклад, період між 280-ю і 286-ю
добою від першого дня останнього нормального менструального циклу, відповідає 40 тижням вагітності).
Якщо дата останньої нормальної менструації невідома, термін вагітності необхідно визначати на основі
найбільш надійних клінічних ознак.
Антенатальний період – період, який починається з моменту утворення зиготи та закінчується з
початком пологів.
Плід - внутрішньоутробний продукт зачаття, починаючи з повного 12-го тижня вагітності (з 84 доби
від першого дня останнього нормального менструального циклу) до вигнання/вилучення з організму
матері.
Викидень (аборт) - народження плода до повного 22-го тижня вагітності зростом менше 25 см та
масою менше 500 г незалежно від наявності ознак життя.
Антенатальна смерть - загибель плода, що настала у період з 22-го повного тижня вагітності (з 154
доби від першого дня останнього нормального менструального циклу) до початку пологів
Інтранатальний період – з початку пологової діяльності до народження дитини.
Інтранатальна смерть - загибель плода, що настала у першому або другому періоді пологів
Перинатальний період - період, який починається з 22-го повного тижня вагітності (з 154 доби від
першого дня останнього нормального менструального циклу - термін гестації, якому в нормі відповідає
маса плода 500г) і закінчується після 7 повних діб життя новонародженого (168 годин після народження).
Неонатальний період (або період новонародженості) - період, що починається з моменту
народження дитини до закінчення 28 повних діб після народження. Дитина в цьому періоді називається
новонародженою.
Ранній неонатальний період - період часу від моменту народження дитини до закінчення 7 діб
життя (168 годин).
Пізній неонатальний період - період часу після 7 повних діб життя (з 169-ї години) до закінчення 28
діб життя.
Неонатальна смерть - смерть народженої живою дитини упродовж перших 28 повних діб життя.
27
Рання неонатальна смерть (постнатальна) - смерть народженої живою дитини упродовж перших 7
діб життя.
Пізня неонатальна смерть - смерть народженої живою дитини, яка настала у період після 7 повних
діб життя (з 169-ї години) до закінчення 28 діб життя
Новонароджений - живонароджена дитина, яка народилася або вилучена з організму матері після
повного 22-го тижня вагітності (з 154 доби від першого дня останнього нормального менструального
циклу).
Недоношений новонароджений - живонароджена дитина, що народилася у терміні вагітності до 37
повного тижня вагітності (до 258 діб).
Доношений новонароджений - живонароджена дитина, що народилася у терміні вагітності від 37
повних тижнів до закінчення 42-го тижня вагітності (259-293 доби).
Переношений новонароджений - живонароджена дитина, що народилася після 42 повних тижнів
вагітності (294 доби, або пізніше). Морфологічні ознаки переношеності: сухістю лущення шкіри,
профарбовування меконієм пуповини, оболонок посліду, у ряді випадків наявність ядер закостеніння
проксимального епіфіза великої гомілкової та плечової кісток.
Маса і зріст при народженні
Маса тіла при народженні - маса тіла новонародженого при першому зважуванні.
Незалежно від терміну гестації, базуючись на результатах першого зважування, виділяють наступні
категорії новонароджених дітей:дитина з малою масою тіла при народженні, дитина з дуже малою
масою тіла при народженні, дитина з надзвичайно малою масою тіла при народженні( див. розділ
«Недоношений новонароджений»).
Зріст новонародженого - довжина тіла новонародженого в сантиметрах від маківки до п'ят, яка
визначається при витягнутому його положенні.
Зрілість новонародженого визначається за сукупністю морфологічних та функціональних
показників по відношенню до його гестаційного віку. Постнатальна оцінка морфо-функціональної зрілості
проводиться за таблицями (см. розділ «Оцінка стану»).
Статистичні показники
Перинатальна смертність – сума кількості мертвонароджених та кількості померлих дітей у
ранньому неонатальному періоді на 1000 народжених живими та мертвонародженими.
Розрахунок цього показника проводять за формулою:
Сп=(М+П1):(Ж+М) х 1000%0,
де М - число мертвонароджених, П1 – число дітей, які померли у перший тиждень життя; Ж – число
дітей, які народились живими.
Показник перинатальної смертності в окремих країнах складає від 5 до 50‰. Серед причин
перинатальної смертності перше місце займає асфіксія, друге – дихальні порушення, третє – вроджені
вади, четверте – внутрішньоутробні інфекції.
Неонатальна смертність - - кількість померлих дітей упродовж перших 28 повних діб життя
(неонатальний період або період новонародженості) на 1000 живонароджених.
Розрахунок проводять за формулою:
Сн=П2:Ж х1000%0,
де П2 – число дітей, які померли в перші 28 діб після народження
В неонатальному періоді помирає 40-50% малюків від числа померлих у віці до одного року.
28
Рання неонатальна смертність – кількість дітей, які померли упродовж перших 7 діб життя на 1000
живонароджених.
Розрахунок проводять за формулою:
Сн.р.=П1:Ж х 1000%0,
В ранньому неонатальному періоді гине 70-75% дітей від числа померлих у періоді
новонародженості.
Пізня неонатальна смертність – кількість дітей, які померли у період після 7 повних діб життя (з 169-ї
години) до закінчення 28 діб життя на 1000 живонароджених.
Розрахунок цього показника проводять за формулою:
Сн.п.=(П2-П1):Ж х1000%0,
де М - число мертвонароджених, П1 – число дітей, які померли у перший тиждень життя; Ж – число
дітей, які народились живими
Малюкова смертність – кількість дітей, які померли до 1 року життя на 1000 живонароджених.
2.2. Анатомо-фізіологічні особливості доношеної новонародженої дитини
Шкірау новонародженого гладенька, еластична, дещо набрякла, гіперемійована і покрита шаром
сирнистого мастила (vernis caseosa) після народження. Епідерміс тонкий і ніжний. Його товщина в 2,5-3
рази менша, ніж у дорослих. Найбільш тонкий і ніжний епідерміс на обличчі і в складках шкіри, тоді як на
долонях і підошвах він більш виражений. Епідерміс у дітей, як і у дорослих, складається з п'яти шарів,
але блискучий шар визначається лише на долонях і підошвах. Крім того, в ростковому шарі епідермісу до
6-місячного віку відсутній пігмент меланін, який захищає організм від шкідливого впливу
ультрафіолетових променів. У зернистому шарі епідермісу відсутній також пігмент кератогіалін, який
забезпечує бліде забарвлення шкіри. Клітини поверхневого шару епідермісу (рогового) легко злущуються
і відпадають, оскільки міжклітинні зв'язки дуже слабкі. Вказані особливості обумовлюють легку мацерацію
шкіри і появу ерозій, що може сприяти розвитку бактеріальних інфекцій і виникненню сепсису.
Дерма у новонароджених дітей також має певні відмінності у порівнянні з дорослими. Дерма містить
багато клітинних елементів і малу кількість морфологічно неоформлених волокнистих структур. Ці
волокнисті структури недостатньо диференційовані, мають мало колагенових волокон, які досить тонкі і
складаються з пухких пучків. Еластичні волокна також розвинені слабо. Сосочковий шар дерми
виражений недостатньо, а у недоношених дітей зовсім відсутній. У немовлят дерма містить значно
більше води, ніж у дорослих. Вміст води в дермі становить 80%, наприкінці першого року життя — 50%. В
дермі новонароджених багато гіалуронової і хондроїтинсірчаної кислот, а також підвищена активність
ферменту гіалуронідази, що обумовлює підвищену проникність шкіри. Шкіра у дітей має дуже розвинену
капілярну сітку і добре кровопостачання. Причому у новонароджених дітей капіляри шкіри не тільки
відносно, але й абсолютно ширші, ніж у дорослих.
У дітей недорозвинена базальна мембрана, яка відділяє дерму від епідермісу. Це сприяє легкому
відділенню епідермісу від дерми з утворенням пухирів навіть при незначно виражених патологічних
процесах в шкірі. Вказана особливість обумовлює специфічність клінічної картини природженого
сифілісу у новонароджених. Зокрема, у новонароджених сифілітична пухирчатка локалізується
переважно на долонях і підошвах, тоді як в інші періоди дитинства і у дорослих такої локалізації
елементів не спостерігається.
Жирова підшкірна клітковина у новонароджених дітей відносно товща, ніж у дорослих. Жирові клітини
підшкірної клітковини морфологічно незрілі, мають ембріональну будову. Вони зменшені в розмірах, а їх
ядра досить великі. В складі жирових клітин більше твердих насичених кислот (пальмітинової,
29
стеаринової) і менше ненасичених (олеїнової та ін.). Насичених жирних кислот, особливо пальмітинової,
в підшкірній клітковині у дітей міститься в 4 рази більше, ніж у дорослих. Ця особливість пояснює часте
виникнення у новонароджених адипонекрозу, склереми і склередеми.
До складу підшкірної клітковини у дітей входить досить велика кількість специфічної жирової тканини,
яку називають бурою. Її кількість у дітей знаходиться в межах 1-9%. Ця тканина відрізняється більшим
вмістом мітохондрій, коензимів і цитохрому, що забезпечує інтенсивний термогенез, незалежний від
скорочення м'язів. На холоді в бурій жировій тканині у дітей відбувається інтенсивне окислення жирних
кислот з утворенням великої кількості тепла, що дозволяє підтримувати постійну температуру тіла. Бура
жирова тканина у новонароджених знаходиться в аксилярній ямці, між лопатками, біля перикарду,
стравоходу, нирок, наднирників, щитовидної залози, тімусу.
Потрібно відзначити ще одну особливість жирової підшкірної клітковини у дітей. Ця особливість
полягає в тому, що підшкірна клітковина у дітей відкладається в певному порядку. Спочатку жирова
клітковина відкладається на обличчі, потім на кінцівках та в грудній клітці і, нарешті, на передній стінці
черевної порожнини. При порушенні функції органів травлення або нераціональному харчуванні у дитини
підшкірна клітковина зникає насамперед зі стінки живота, з тулуба, потім з кінцівок і з обличчя. У зв'язку з
цим стан живлення дитини ніколи не можна оцінювати по обличчю і при обстеженні дітей їх потрібно
оглядати роздягненими.
У зв'язку з відзначеними вище особливостями захисна і терморегуляторна функції, а також
пігментоутворення шкіри недосконалі. Але такі функції шкіри, як дихальна, резорбтивна, обмінна,
рецепторна, виражені досить добре і мають велике значення для життєдіяльності дитячого організму.
Кісткова система у новонароджених дітей, на відміну від дорослих, кісткова тканина містить
більше хрящової тканини, води і значно менше мінеральних речовин. Тому кістки у дітей еластичніші,
м'якші і менш ламкі. Це сприяє тому, що діти переносять значні травми без переломів кісток. Причому
еластичність окістя забезпечує переломи без її розриву, тобто за типом «зеленої гілки». Але треба
пам'ятати, що кістки маленьких дітей легко деформуються, і тому з моменту народження дитина повинна
спати на твердому.
Кістки черепа у новонароджених балотують, оскільки відкриті стрілуватий, вінцевий і лямбдоподібний
шви. Бічні тім'ячка у новонароджених закриті і бувають відкритими лише у глибоконедоношених
новонароджених. Заднє тім'ячко відкрите у 25% новонароджених і закривається не пізніше 2-го місяця
життя. Переднє тім'ячко після народження у дітей завжди відкрите і закривається до 1 -1,5 року.
Порушення строків закриття тім'ячок може свідчити про патологію (рахіт, мікроцефалія та ін.).
Грудна клітка у дітей перших місяців життя має бочкоподібну форму, ребра прикріплені під прямим
кутом, екскурсія різко обмежена. Це обумовлює поверхневий характер дихання у дітей раннього віку.
Хребет у новонародженого та у дітей перших місяців життя прямолінійний і не має фізіологічних вигинів.
М'язова система у новонароджених розвинута недостатньо. Її маса становить 20-23% загальної
маси дитини, тоді як у дорослих — 42-44%. М'язові волокна у новонароджених в 5 разів тонші, ніж у
дорослих. В м'язових волокнах добре розвинута інтерстиціальна тканина, вони багаті на саркоплазму,
але містять мало міофібрил. М'язові волокна короткі і ніжні, бліді, мають слабо виражену поперечну
смугастість. В них менше скоротливих білків — міозину і актину. М'язові волокна у дітей еластичніші,
сильніше розтягуються, збільшуючись більш ніж у 2 рази від свого початкового розміру. У дітей в м'язах
міститься мало неорганічних речовин і міоглобіну, але значно більше води. Для новонароджених і дітей
перших місяців життя характерний значний гіпертонус м'язів, що надає дитині характерної флексорної
30
пози. Це обумовлено переважанням функціональної активності палідарної системи, а стріарна система
розвинута недостатньо.
Нервова система як морфологічно, так і функціонально ще незріла, проте під впливом зовнішніх
умов вона постійно диференціюється і вдосконалюється. Це певним чином позначається на рості і
розвитку дитини. Головний мозок новонародженого має відносно більші розміри і масу. Його маса
становить близько 10% маси тіла, тоді як у дорослого — лише 2,5%. За зовнішнім виглядом мозок дитини
в загальних рисах нагадує мозок дорослого, але мозкові звивини менш виражені і багато з них відсутні.
Клітини кори головного мозку зберігають ембріональний характер будови у новонароджених. Вони мають
відносно більше ядро, багаті на нуклеїнові речовини і не мають дендритів. В пірамідних клітинах і
substantia nigra відсутній пігмент. Головний мозок новонароджених має желатиноподібну консистенцію,
тоді як у дорослих він більш щільний. Це пояснюється тим, що мозок дітей містить більше води, менше
білків і ліпідів, вміст яких з віком у дитини збільшується, особливо цереброзидів, а кількість води
зменшується. Важливою особливістю будови головного мозку є відсутність мієлінізації черепних нервів і
нервових клітин. Процес мієлінізації в цілому завершується тільки до 3-5 років. Через відсутність
мієлінової оболонки або внаслідок неповної мієлінізації швидкість проведення збудження по нерву у
дітей перших років життя значно знижена. Слід звернути увагу на те, що у новонароджених та дітей
раннього віку відмічається висока проникність гематоенцефалічного бар'єра. Це викликає підвищену
чутливість тканини головного мозку до дії токсичних речовин. Необхідно також відзначити, що ознаки
незрілості в різних відділах головного мозку виражені неоднаково. Найбільш зрілими є старі в
еволюційному відношенні ділянки, що містять життєво важливі центри (мозковий стовбур і гіпоталамус).
Найбільш незрілою (морфологічно і функціонально) є кора головного мозку. У функціональному
відношенні у новонароджених переважає вплив таламопалідарної системи. Це спричиняє у них
рефлекторно-стереотипний і атетозоподібний характер рухів. З часом дедалі більшого значення набуває
функція смугастого тіла і кори головного мозку. При цьому рухи дитини стають більш координованими і
цілеспрямованими.
Спинний мозок, порівняно з іншими відділами центральної нервової системи, має більш закінчену
будову і функціональну зрілість на момент народження. Спинний мозок у новонароджених і дітей
раннього віку відносно хребта довший, ніж у дорослого, оскільки він закінчується на рівні нижнього краю
2-3-го поперекового хребця. У дорослих спинний мозок закінчується на рівні 1-2-го поперекового хребця.
Даний факт потрібно враховувати при проведенні спинномозкової пункції. У новонароджених та дітей
раннього віку її слід виконувати на рівні 3-4-го поперековго хребця. У товщину спинний мозок росте
повільно. Відмічаються також деякі особливості морфології спинного мозку. Зокрема, дещо краще
розвинуті передні роги спинного мозку, в яких знаходиться значна кількість сірої речовини. І це має певне
фізіологічне значення, оскільки передні роги пов'язані з імпульсами, відповідальними за рухові навички
дітей. Саме ця обставина забезпечує приоритетний моторний розвиток дитини.
Важливим показником функціонування нервової системи є склад спинномозкової рідини, який у
новонароджених дещо відрізняється від такого у дітей старшого віку та дорослих. Загальна кількість
спинномозкової рідини у дітей менша, ніж у дорослих. Так, у новонароджених вона становить 30-60 мл, у
дітей першого року — 40-60 мл, у дітей старшого віку та дорослих — до 150 мл. За добу спинномозкова
рідина обновлюється 6-8 разів. Тиск спинномозкової рідини також нижчий і у новонароджених не
перевищує 80 мм вод. ст., тоді як у дітей старшого віку і дорослих знаходиться в межах 100-120 мм
вод.ст. При спинномозковій пункції ліквор витікає краплями (до 20-40 за 1 хв.), що відповідає
нормальному тиску. В нормі у дітей спинномозкова рідина безбарвна, але у новонароджених може
31
відмічатись незначна ксантохромія. Вона пов'язана з проникненням білірубіну із сироватки крові через
гематоенцефалічний бар'єр у разі фізіологічної жовтяниці новонароджених. Хімічний склад
спинномозкової рідини у новонароджених теж відрізняється від такого у дорослих. Вміст білка в лікворі
новонароджених досягає 0,33-0,49 г/л, тоді як у дітей старшого віку та дорослих — 0,16-0,33 г/л. В
результаті цього у новонароджених можлива позитивна реакція Панді, яка є якісною реакцією на білок.
Крім того, спинномозкова рідина у новонароджених містить знижений рівень цукру. Його концентрація
знаходиться в межах 1,7-3,9 ммоль/л, а у дітей старшого віку і дорослих — 2,2-4,4 ммоль/л. У
новонароджених спинномозкова рідина прозора. В ній відсутні нейтрофіли та еритроцити, але є
невеликий лімфоцитоз. В 1 мл спинномозкової рідини новонародженого може бути до 10-15 лімфоцитів.
Вказані вище морфологічні та анатомічні особливості головного та спинного мозку значною мірою
зумовлюють функціональний стан центральної нервової системи в дитячому віці.
Органи відчуття у новонароджених недосконалі. Проте смак вони розрізняють добре. Від
солодкого дитина заспокоюється, облизує губи, робить ковтальні рухи, від гіркого, солоного і кислого
вона стає неспокійною. Нюх розвинений слабко, проте немовлята нерідко відмовляються ссати, якщо
тріщини сосків матері змазані препаратами з неприємним запахом. Дотик дитина відчуває досить добре,
реагуючи на легке механічне подразнення шкіри і слизових оболонок. Щодо зору, то вона сприймає
тільки світло. Некоординовані рухи очей зумовлюють фізіологічну косоокість. Яскраве світло спричинює
захисний рефлекс моргання. Слух знижений, але на сильні звуки дитина реагує: вона здригається, м'язи
її обличчя скорочуються, змінюються частота і глибина дихання. Відчуття болю дещо ослаблене.
Органи дихання. Ніс у дітей має вузькі носові ходи, причому нижній носовий хід відсутній і
формується тільки до 4 років. Слизова оболонка порожнини носа вкрита миготливим епітелієм, тонка і
ніжна, має густу сітку кровоносних судин і капілярів. Підслизова оболонка дуже бідна на кавернозну
тканину. Вказані особливості мають важливе клінічне значення. Зокрема, слизова оболонка дуже легко
набрякає навіть при незначному гострому запаленні, що у поєднанні зі звуженням носових ходів значно
утруднює дихання. Це призводить до того, що у дітей раннього віку навіть риніт може спричиняти
задишку. Крім того, у дітей на першому році життя дуже рідко зустрічається носова кровотеча. Вона
можлива лише при захворюваннях системи крові. Це пов'язано з тим, що підслизова оболонка містить
мало кавернозної тканини.Додаткові пазухи носа у неонатальному періоді не розвинені.
Глотка у дітей відносно коротка і вузька. Слухова труба, яка з'єднує носову частину з барабанною
порожниною, коротка, широка і пряма. Це сприяє занесенню інфекції з носової частини глотки до
порожнини середнього вуха, чим пояснюється частота виникнення отитуудітей раннього віку в разі
захворювання верхніх дихальних шляхів.
Гортань у новонароджених дітей має лійкоподібну форму, вона відносно коротка, а її просвіт вузький.
Хрящі гортані м'які і піддатливі. Слизова оболонка тонка, ніжна, багата на кровоносні судини. Трахея має
досить вузький. ЇЇверхній кінець у новонароджених знаходиться на рівні IV шийного хребця. У
новонароджених вона складається з 12-20 хрящових напівкілець, кількість яких у подальшому не
змінюється. Напівкільця трахеї м'які і піддатливі, в них недостатньо розвинені еластичні волокна.
Слизова оболонка трахеї ніжна, тонка, багато васкуляризована, але суха через недостатній розвиток
слизових залоз.
Бронхи - більш короткі і вузькі. Біфуркація бронхів у новонароджених знаходиться вище, ніж у
дорослих, а саме на рівні III грудного хребця, тоді як у дорослих — на рівні V грудного хребця. Правий
бронх є безпосереднім продовженням трахеї і відходить майже вертикально, а лівий — під кутом 90°. У
новонароджених в стінці бронхів більш товщий внутрішній шар. Слизова оболонка пухка, адвентицій
32
відсутній, кровопостачання добре і разом з тим вона суха, оскільки слизові залози функціонують
недостатньо. Хрящі достатньо розвинені, але м'які. М'язова і еластична тканини бронхів розвинені слабо.
Вузький просвіт бронхів, недостатній розвиток м'язових і еластичних волокон, наявність густого секрету,
який з'являється навіть при незначному запаленні, досить часто призводять до порушення прохідності
повітря і виникнення дихальної недостатності.
Характеризуючи морфологічні особливості легень, потрібно відзначити, що альвеоли у
новонароджених дітей однокамерні, альвеолярні ходи широкі. Розміри альвеол в 4 рази менші, ніж у
дорослих, і значно менша їх загальна кількість. При гістологічному дослідженні звертає увагу те, що в
легенях еластичний каркас розвинений слабо. Цим можна пояснити схильність дітей раннього віку до
виникнення ателектазів, особливо в задньонижніх відділах легень.
Нижня межа легень знаходиться вище, ніж у грудних дітей, що пов'язано з високим розміщенням
діафрагми.
Вказані вище анатомо-гістологічні особливості будови органів дихання визначають функціональні
можливості системи дихання у дітей різного віку. Органи дихання починають функціонувати з моменту
народження. Поява першого вдиху зумовлена комплексом чинників, які збуджують центр дихання. 


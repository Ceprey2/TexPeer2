
В.С.Крисаченко
Людина і біосфера.

http://www.philsci.univ.kiev.ua/biblio/krisachenko/krisa.htmlРОЗДІЛ 4.
ТЕОРІЯ ТА МЕТОДОЛОГІЯ ОСЯГНЕННЯ МІСЦЯ ЛЮДИНИ У БІОСФЕРІ
   Успіх людини має багато образів. На картинах фламандських майстрів це — червонощокі статечні мужі та пишногруді дами. Для полководця ідеалом є перемога у битві та завоювання нових земель. Банкір з Уоллстріту наснажується здобутками у біржовій грі. І цей перелік можна множити до нескінченності, бо сам успіх — справа надзвичайно суб'єктивна та інтимна, часто не зводима до раціонального пояснення.
   Тим часом можна виокремити той знаменник, котрий акумулює всі здобутки як окремої людини, так і всіх людей разом, у певний універсальний показник процвітання. Не заперечуючи можливості інших підходів, зауважимо, що для людства у цілому таким мірилом є його процвітання як створіння Всесвіту, як живої субстанції; для окремого індивіда — цим є його власне існування, статечне, убезпечене, тягле у часі, вшановане собою та ближніми. Інакше кажучи, для сукупної родової людини об'єктивним критерієм її утвердження у біосфері є позитивні демографічні показники, а для окремішнього індивіда відповідно — тривалість та зміст індивідуального життя.
   Ці критерії — суть виміри саме біосферного буття людини, а не означення якихось її інших данностей (релігії, моралі, мистецтва тощо), хоча вони взаємозв'язані. Разом узяті виміри родового та індивідуального існування антропологічної людини окреслюють природність її як породження універсуму, її здатність утвердитися в ньому за законами та на засадах самоорганізації систем.
   Зрозуміло, що демографічні та вікові показники описують скоріше феноменологію, ніж екзистенцію людини. Але це — саме такі критерії, які упередженому досліднику спростувати чи не найважче.
   
282

4.1ПАРАДИГМАЛЬНЕ ОСЯГНЕННЯ МІСЦЯ ЛЮДИНИ У БІОСФЕРІ
   Місце людини у біосфері визначається чинниками, які залежать, з одного боку, від того універсуму, в якому вона виникла та постала, а з іншого — від власних потенцій та діянь, з допомогою яких вона активно реалізовує себе у цьому світі не лише відповідно до його (універсуму) законів, але й прилаштовуючи обставини довкілля до власних потреб. Реально осмислення цієї двоєдиної проблеми обертається аналізом генези та місця людини у тому конкретному універсумі, з яким, власне, і пов'язано буття людини, тобто з біосферою.
   Але як підійти до цієї проблеми, з яких методологічних і теоретичних позицій аналізувати взаємини людини з біосферою? Це надзвичайно складна та важлива проблема, оскільки від вихідних засад залежать концептуальні висновки та характер практичних дій, які здійснюються на підставі і грунті таких висновків. Подібних прикладів можна навести чимало, бо сучасна наука та соціальна практика демонструють таку веселку підходів, що важливість засадничих чинників не потребує особливого обгрунтування.
   Множину існуючих методологічних парадигм осягнення місця людини у біосфері можна систематизувати у такі основні варіанти:
   1) соціологічно-актуалістська парадигма;
   2) натуралістично-генетична парадигма;
   3) космологічно-універсалізуюча парадигма.
   Соціологічно-актуалістська парадигма визначає місце людини у біосфері з точки зору найбільш сформованої та зрілої форми організації людських спільнот. У цьому випадку вся попередня історія взаємин людини з біосферою аналізується шляхом накладання образу сучасного стану на минулі реалії.
   Натуралістично-генетична парадигма намагається вивести закономірності існування людини у біосфері, звертаючись до генетичних (історичних) витоків їхніх взаємин і вишукуючи механізми породження нових властивостей у процесі саморозвитку та саморуху природних систем.
   Космологічно-універсалізуюча парадигма реалізовує дещо відсторонене бачення земних об'єктів з погляду
   
283

«вічності», завважуючи, що і сама біосфера, і людина у ній — суть рядові (для універсуму) події космічного масштабу; таким способом намагаються подолати стереотипи, які накладають на людське пізнання гео- та антропоцентризм.
   Розглянемо докладніше сутнісні риси кожної з означених методологічних парадигм.
   Соціологічно-актуалістська парадигма. Засади цієї парадигми формувалися зусиллями багатьох наук та напрямів, але найбільш виразно вони були оформлені у науках, які безпосередньо осмислюють феномени людини та біосфери. Мова йде, з одного боку, про гуманітарне пізнання, зокрема про філософію, з іншого — про природниче бачення специфіки земної оболонки, в якій існує життя, тобто передовсім про геологію та еволюціонізм.
   Досить чіткий соціологічний підхід до осмислення постання людини в обширі Землі визначав вже І. Кант. Первісний початок людської історії, — писав він, — можна спробувати пояснити за допомогою гіпотез. «Адже початок цей не доводилося б придумувати, він міг би бути виведений з досвіду, якщо припустити, що природа при цьому першому початку була не гірша і не краща, ніж тепер, — припущення, яке відповідає аналогії природи та не містить у собі нічого ризикованого» (Кант, 1980, с. 43). Отже, знання про сучасний стан об'єкта виступає моделлю для реконструкції його минулих станів.
   Для реконструкції минулої історії людства Кант використовував, особливо у своїй «Антропології», великий матеріал з різних наук, які відтворювали особливості тогочасного поширення земних рас, впливу на них географічних та геологічних обставин, давали уявлення про родові ознаки людини як природної істоти, її сумірності із навколишнім світом флори та фауни. Тварини, вважав Кант (згідно з висновками тодішньої природничої історії), у своїй життєдіяльності керуються інстинктами, людина ж тягнеться — як до найвищого блага — до найбільшої свободи. Звідси постання людини як родової істоти у часі є нічим іншим, як переходом від підпорядкування інстинктам до керівництва розумом, перехід від опіки з боку природних сил (у сучасному розумінні — біосфери) до стану вивільнення з-під Цього впливу, до стану найбільшої свободи (рис. 4.1). Неважко помітити, що підґрунтям для такого висновку
   
284


 були не лише уявлення про належний стан, але й про такий» який мав би ще бути.
    Цілком послідовно Кант розмірковує і в ївших випадках. Людина існує, вона двонога, випрямлена, працює, живе парною сім'єю, створює блага та цінності. Отже, і первісна людина у своєму розвитку мала б послідовно набути здатності прямоходіння, розмовляти, думати,   передавати   інформацію   (набуті навички) іншим тощо. У цьому процесі етапними віхами були «кроки розуму», яких Кант виділяє чотири, подолання засилля інстинкту шляхом цілеспрямованого обирання способу життя;  виховання  людини  як моральної   істоти   (постання   моральних регулятивів поведінки); усвідомлене очікування майбутнього; усвідомлення людиною того, що вона є метою природи. Вирішальною ознакою переваги людини при цьому є якраз усвідомлене     очікування     майбутнього, переживання його як реального буття.
   Висновок про те, що людина є метою, ціллю природи, також глибоко актуалістський. Погляди Канта у цьому питанні часто іменують функціональним телеологізмом, підкреслюючи те значення, якого надавав Кант активності, самодіяльності, тобто утвердженню людини у світі. «Історію людського роду у цілому можна розглядати як виконання прихованого плану природи, — відзначав мислитель, — здійснити внутрішньо і для цієї мети також зовнішньо досконалий державний устрій як єдиний стан, у якому вона може повністю розвинути всі потенції, вкладені нею у людство» (Кант, 1966, с. 18). Таким чином, увесь розвиток людства виявляється спрямованим на досягнення якогось цілком певного стану. Однак це здійснюється не на основі жорсткої детермінації, а в розумінні реалізації законовідповідності. Природа, у контексті цього погляду, втілює у людині певний зміст і потенції і досягає у ній максимальної самореалізації. Тому і місце людини у природі сприймається не як привнесення у неї стороннього єства, а як власний самовияв сущого. Але цей погляд спирається на вже осягнутий людством стан, тобто на актуалістське бачення минулого.
   Відштовхуючись від атрибутивних ознак розвиненої людини. Кант формулює і своє бачення періодизації історії, окреслюючи стимули та спонуки зміни епох одна одною. Людство у своєму розвитку проходить такі
   
285


стадії: 1) спокою та миру; 2) праці та розбрату:
3) об'єднання у суспільство. Перша доба — це час пастуший, коли усталений лад сприяв налагоджуванню ледь не ідилічних, пасторальних взаємин між людьми. Перехід до землеробства та осідлості означив початок другої епохи: виникли різні життєві устрої, потреба в обміні отриманими продуктами, а також культура, мистецтво, громадський лад і, що неминуче, конкуренція між спільнотами, війни. Одвічний антагонізм між «пастухами» та «землеробами», протистояння Авеля та Каїна як змагання між двома моделями та напрямами суспільного розвитку постає, на думку Канта, рушієм прогресу. Втім, таке відбувається, допоки досягнутий рівень культури не посприяє встановленню постійного миру. Реалізацію цієї вимоги Кант відносить до майбуття — до моменту досягнення «найвищої межі» прогресу, коли постійний мир буде єдино можливим і прийнятним станом. Свої ідеали та деяку ностальгію за «золотим віком» Кант виклав у відомому проекті «вічного миру».
   Осягнення минулого крізь окуляри сучасного дістало потужну підтримку під впливом тогочасного лідерства природничих наук. Тоді саме ці науки відчували наростаючу диспропорцію, прірву між лавиною емпіричного матеріалу та теоретичних узагальнень, з одного боку, та застарілою методологією осягнення сущого, коли дивовижним чином поєднувалися природнича історія, теологія, ідеї прогресизму тощо — з іншого. Вирішальними  кроками  в  утвердженні  нової — актуалістської — методології були здобутки геологічної науки, передовсім праці Ч. Лайєля (1866). Запропонована ним парадигма часто іменується ще уніформізмом.
   Переваги уніформістської методології випливають з того, що пояснення тут грунтується на природних причинах і світ, який існує зараз, розглядається як модель світу взагалі, й у тому числі — «світів» минулого. Тому звернення до актуального світу як до еталонного давало надійне відтворення минулого — нехай не як істинного, але як можливого, ймовірного, у крайньому разі — бажаного. До речі, для одних минула історія постає як рух до християнських цінностей, для інших — до мусульманських або комуністичних; для анархістів історія вимальовується як анархізація суспільства, а для більшовиків — як невпинна й усеперемагаюча боротьба класів.
   Тому не дивно, що актуалістська (уніформістська) методологія формується у багатьох науках або запози-
   
286

чується з інших; не дивно, що у багатьох випадках зроблено запозичення саме з геології, внаслідок чого ми досі користуємося не лише методологічними принципами, а й такими геологічними термінами, як «формація", "страта" (шар), "клас" (нині фундаментальні соціологічні поняття) та багато інших.
   Та повернемося до філософії. Концепції Г. Гегеля про суспільство взагалі та про місце людини у природі також були з погляду їх методології актуалістичними. Сама стрижнева ідея щодо розгортання абсолютної ідеї самої себе у світі та сходження сущого до неї як до кінцевої мети, окрім телеологізму, спирається на екстраполяцію актуального стану соціуму спочатку на майбутнє (у його завершених, ідеалізованих іпостасях), а потім — для пояснення подій минулого.
   Гегель мислив людину найдосконалішою істотою, яка знаходиться на найвищому щаблі розвитку. Водночас "людина не розвинулася з тварини, так само як і тварина не розвинулася з рослини, кожна істота є одразу та цілком тим, чим вона є" (Гегель, 1975, с. 373). A тому тут актуалізм втілено не у моделі пояснення явищ, а у засобі обгрунтування сутнісної їх "неіншості", тобто примат досягнутого стану виступає абсолютним узагалі.
    Оскільки різні об'єкти та істоти відмінні між собою, то виникає проблема причин та критеріїв такої відмінності. Людина відрізняється від тварин, на думку Гегеля, тим, що вона живе як всезагальний мислячий початок, "перетворюючи всі предмети у свою неорганічну природу, а також в об'єкти свого знання" (Гегель, 1975, с. 609). Людину відрізняє від тварин також те, що останні знаходять безпосередньо у готовому вигляді те, що їм потрібно для задоволення своїх потреб; людина ж, навпаки, ставиться до засобів задоволення своїх потреб як до чогось такого, що породжене та сформульоване нею самою. Як носій свідомості, нарешті, людина є всезагальною істотою;
для тварини ж існує лише одиничне (ця їжа, цей приємний смак, цей біль) тощо. Природа в образі тварин не самоусвідомлюється, лише людина стає всезагальною для всезагального.
   Таким чином, Гегель істотно підсилює діяльнісний аспект дефініції людини, на який звертав увагу і Кант, а отже, і сам процес генези людини та інституалізації и' у довкіллі постає як вивершення цієї унікальне людської якості та перетворення за й' допомогою природи у світ "для себе", у сферу реалізації своїх сутнісних сил і повсякденних потреб. До речі, ці постулати практично без змін увели у своє матеріалістичне розуміння історії К. Маркс і Ф. Енгельс (тези про природу
   
287

як неорганічне тіло людини, про породження людиною своїх потреб і задоволення їх за рахунок довкілля, про призначення природи бути додатком до соціуму тощо). І вони істотним чином визначили не лише теорію історичного процесу, а й практику соціальних перетворень, зокрема на царині ставлення пролетарського суспільства до природного світу біосфери загалом як до своєрідного багатства (саме багатства — в економічному розумінні), щоправда не створеного людьми, але дарованого пролетаріатові за його всесвітньо-історичну місію самою природою. Звідси і відповідне ставлення до біосфери як до власного майна, як до власності, якою можна безконтрольно користуватися, врешті-решт — робити з нею що завгодно. Практика опредмечення такої парадигми добре відома хоча б з історії СРСР.
   Актуалізм марксистської концепції людської історії визначається тим, що, за висновком Г. Ф. Хрустова, нова гіпотеза, тобто матеріалістичне розуміння історії, "висувалася на логічній основі як екстраполяція на процес формування людини та суспільства принципів матеріалістичного розуміння природи, яка розвивається, у вже сформованих суспільстві та людині" (Хрустов, 1977, с. 19). Саме у цьому концептуальному контексті Маркс постійно апелює до афоризмів типу "анатомія людини — ключ до анатомії мавп". Таким способом минуле досліджується методом "зворотного кіно", прокручуванням останніх кадрів назад. За цим методом, звичайно, можна простежити, як у минулому тьмяніють, затушовуються нині відомі риси людини; проте практично неможливо дати відповіді на запитання: які саме риси були у людини в минулому і не збереглися дотепер? Як власне виникали нові риси?
    Зрозуміло,   принципи   реконструкції   генези  та  сутності досліджуваних об'єктів використовуються не лише у філософії чи геології. Можна згадати, наприклад, досвід етнології, починаючи від Л. Г. Моргана та закінчуючи Леві-Стросом: докладне вивчення структури сучасних архаїчних спільнот (етносів) і наступне використання одержаних висновків для розгортання часової картини постання систем спорідненості, архетипів поведінки тощо. Але ж хіба всі концепції, які ставлять собі за мету пояснити еволюцію органічного світу, повинні сходитися на людині як на й" підсумкові? Адже такі концепції за всіх розбіжностей між собою сприймають нинішню біоту як своєрідну магістральну лінію еволюції, мету Розвитку, та у цьому річищі підходять до подій та процесів, які мали місце у минулі часи.
    Актуалістичний підхід до трактування місця людини у біосфері
   
288

широко представлений й у сучасних науках біоекологічного циклу. Виразними свідченнями цього є наполегливі спроби "не помічати" присутності людини у біосфері взагалі, виводячи її за межі законів біосфери, постулюючи таким чином їхню (тобто — людини та біосфери) від стороненість один від одного та наявність такої схеми взаємин одвіку. Досить поширеними також є підходи, які тлумачать людину як головну геологічну силу на поверхні планети, забуваючи ту просту обставину, що колись людина або не була такою силою взагалі, або й вплив був мізерним. В обох випадках сучасний стан, теоретично змодельований тим чи іншим способом, виступає засадничою позицією для пізнання динаміки взаємин людини з біосферою у минулі часи.
   Використання актуалістської парадигми осягнення системи "людина — біосфера", попри свої очевидні переваги, може спрямувати науковий пошук й у хибному напрямі. Візьмемо, наприклад, проблему адаптації людини у біосфері — чи не найбільш кардинальну проблему на терені пізнання природних підвалин людського буття взагалі. Нині, як відомо, пристосування людини до довкілля здійснюється не лише через перетворення останнього у бажаному напрямі, а й унаслідок створення своєрідних захисних бар'єрів (засобами медицини, містобудування, соціальної гігієни тощо). Вони мають на меті захистити людину від небажаного тиску довкілля, який інколи (у випадку епідемій чи стихійних явищ) набуває катастрофічних розмірів. Але якщо з такими мірками підійти, скажімо, до осмислення взаємин людини з довкіллям у добу верхнього палеоліту чи мезоліту, то виникне цілком реальна можливість "нав'язати" тодішньому суспільству нинішні моделі регуляції взаємин людини з природою та не помітити тодішніх своєрідних адаптивних механізмів. Загальні висновки, зроблені з викладених позицій, дадуть нам бліду копію нинішньої доби, а не повноцінний образ давнього світу.
   Натуралістично-генетична парадигма. Утвердження природності людини, її окремішності і водночас єдності з довкіллям відбувалося й у сфері природознавства. Тривалий час, однак, у ньому переважала трансценденталістська доктрина, яка виводила проблему, по суті, за межі наукової рефлексії. І лише з середини XVIII ст., коли К. Лінней увів людину до системи природи й об'єднав її з вищими ссавцями (мавпами) в один ряд приматів, зафіксувавши тим самим відповідні концептуальні зрушення, ця проблема належно постала як засада для застосування можливостей природознавства.
   
289

   Натуралістичний підхід спирається на принципи, які стверджують можливість, доцільність і правомірність виведення людських якостей з попередніх сутностей реального світу, зокрема тих чи інших властивостей тварин. Отже, проблема генези людини постає насамперед як проблема походження її сутнісних властивостей від якихось інших субстанційних природних ознак. Людські якості розглядаються з огляду на їх розгортання у часі, на їх видозміни, на процеси формування нового на певній субстратно-генетичній основі.
   Уже для Ламарка безперечні подібність, спорідненість, навіть єдність вищих тварин і людини, а також спільність їхнього походження. Людина має лише більш складні фізичну організацію та розумові здібності. Людина, ва його думку, народжується як істота біологічна, яка не володіє ні уявленнями, ні знаннями. Однак у неї є органи, які здатні забезпечити оволодіння останніми; завдяки вихованню, досвіду та навколишнім обставинам людина стає істотою соціальною. При цьому, вважає вчений, "сутність впливу обставин, у яких перебуває індивід у суспільстві, полягає у тому, що ці обставини зумовлюють тим більше розмаїття думок, почуттів, засобів, якими людина користується, чим більше вона вправляє свій розум і, отже, чим більшого розмаїття останній сягає" (Ламарк, 1955, с. 229). Цей погляд, до речі, цілком логічно витікає із запропонованої ним еволюційної концепції.
   Але, на думку натураліста, навіть ставши істотою соціальною, людина ніколи не втрачає своїх природних властивостей, хоча і змінює їх певною мірою за допомогою розуму. У ній може переважати якась із сторін, і тоді людина або опускається нижче будь-якої тварини (переважання біологічного), або досягає вищих станів духовності (домінування соціального). Тому хоча Ламарк і припускає можливість існування у вищих тварин розуму, але людина стоїть незрівнянно вище. Своїми перевагами вона зобов'язана "з одного боку, власним розумовим здібностям, які значно вищі, ніж в інших істот, що їх мають, а з іншого боку — становищу тіла, формі та характерові використання кінцівок; ноги слугують їй для пересування та опори, вона не користується ними для хапання предметів; руки, навпаки, не слугують їй для пересування і за своєю формою забезпечують їй здатність виконувати все те, що може сприяти її вправності та індустрії. Перевага ... залежить також від більш досконалого поєднання її почуттів" (Там само, с. 439).
   Сучасна наука наводить переконливі аргументи на користь визнання певних проявів розумової діяльності У різних класів тварин (див. рис. 4.2).

290

   Виразно засади натуралістичного бачення людини окреслив Ч. Дарвін. Після тріумфального сприйняття його "Походження видів" (1859) він видає працю, спеціально присвячену генезі людини, вважаючи, що рушійну функцію тут виконував статевий добір. Значний внесок у формування нової антропологічної парадигми зробили також Е. Геккель, Т. Гекслі, К. Фогт, І. Мечников та інші натуралісти.

Рис. 4.2. Відносні зміни чисельності хребетних кембрійського періоду (модифікована схема). Перехресними лініями позначено класи тварин, які здатні до елементарної розумової діяльності. Видно збільшення чисельності представників кожного класу тварин, окрім амфібій, у міру розвитку їх розумової діяльності (Крушинский, 1986)

291



   Якщо соціологічний підхід акцентує увагу на відмінності людських якостей від тваринних ознак, то натуралістичний більше підкреслює  момент єдності, подібності, безперервності розвою сутностей. Тому Дарвін погоджується з тим, що людина є громадською твариною (доказом цього вчений уважає те, що тюремна одиночна камера є однією з найважчих кар для людини), але основою соціальності людини є соціальні та моральні інстинкти, набуті від своїх безпосередніх предків (Дарвин, 1953). Таким чином, якщо для філософів (Кант та інші) людина — саме тому людина, що вона здолала предківські інстинкти та набула моральних принципів, то для натуралістів  дарвінівської школи саме отриманий від попередників   інстинкт особливого гатунку — моральний — робить людину людиною.  При  цьому людині властива значно більша постійність    останнього порівняно   з  інстинктами самозбереження, голоду, статевого почуття, жаги помсти тощо.
    У людини та тварин соціальні інстинкти мають спільну основу виникнення, і розвинулися вони одними і тими самими шляхами. Дарвін показав, зокрема, що між розумовими та моральними ознаками сучасних і первісних людей є низка переходів, так само як від Інстинктів останніх — до звичок тварин. Прикметне, що, на думку Дарвіва, первісні люди більше керувалися тваринними інстинктами, а не розумом, наближаючись за цією характеристикою до вищих тварин. У самій структурі моралі існує також своєрідна ієрархія етичних законів: вищі засновані на суспільних інстинктах і спрямовані на забезпечення добробуту інших, нижчі стосуються власної персони. Саме перші, на думку Дарвіна, люди успадкували від тварин, другі ж набули безпосередньо у процесі культурного розвою. Тому, попри відмінність людини від тварин, це — істоти типологічне споріднені: "Немає сумнівів у тому, що існує величезна різниця між Розумом найпримітивнішої людини та найдосконалішої тварини... Якою б не була великою розумова різниця між людиною та вищими 'тваринами, вона лише кількісна, а не якісна" (Дарвин, 1963, с. 238-239).

292


   Закладена Дарвіном традиція простежування генетичного взаємозв'язку людини з біотою, а людських моделей поведінки — з формами поведінки тварин, є, по суті, спробою зрозуміти витоки феномена людини, не відкидаючи висновку щодо включення у навколишній світ поряд з нею і споріднених з людиною утворів сущого. У цьому зв'язку можна навести приклади натуралістично-генетичного опрацювання походження та психічної поведінки людини у працях видатного зоопсихолога В. А. Вагнера та гомінідного типу морфофізіологічної організації живої речовини, яку розроблено академіками О. М. Сєверцовим та І. І. Шмальгаузеном.
   На думку В. А. Вагнера, різним рівням організації тваринного світу властиві свої специфічні інстинкти. Лише, мабуть, найпримітивніші тварини не володіють інстинктами — їм притаманна психофізіологічна діяльність, подібна до подразливості. Більш складно організовані тварини керуються груповими інстинктами, ще досконаліші — стадними, нарешті — людям властиві соціальні інстинкти. Кожному з видів інстинктів відповідає і специфічна інтегрованість, й індивідуальна організація живих істот: спочатку випадкові агрегації, далі — тимчасові та постійні зібрання, а люди творять суспільство. Кожна наступна форма інстинктивної діяльності не поглинає більш примітивну, а закономірно трансформує та використовує її. Наразі діяльність людини складається як з проявів психофізіологічної діяльності, так і з групових та стадних інстинктів, хоча й найрозвиненішими та визначальними е, зрозуміло, соціальні інстинкти. Тому психологія громадської людини глибоко та істотно відмінна від того, "що являють собою різні етапи розвитку соціальності у тварин" (Вагнер, 1912, с. 191).
    Такий підхід не лише не відкинуто і тепер, а й вів став одним із визначальних у сучасній західній інтелектуальній думці. Наприклад, соціобіологія, яка постала у 70-х роках XX ст., або біоетика, яка виокремлюється у самостійну науку на наших очах, виявляють архетиповість соціальності або моральних ознак, враховуючи фундаментальні відкриття та узагальнення, зроблені вже у XX ст. Мова йде не про те, щоб редукувати світ культури до світу генів та світ розуму — до світу інстинктів, мета тут — зрозуміти, чому всі істоти, включаючи людину, саме такі, а ве інші, і яким чином гени, за виразом Е. Вілсона, фундатора соціобіології, "тримають культуру на припоні". Річ у тім, що поборена власною величчю, людина XX століття раптово жахнулась від думки про реальність самознищення. І, поглянувши у глибини розвою біосфери, людина не без подиву та прихованих заздрощів виявила, що її філогенетичний вік (40 тис.
   
293

років) — ніщо порівняно з тяглістю буття, скажімо, громадських комах (сотні мільйонів років). То може людська соціальність не така вже і вершинна, може слід пильніше вдивитись у життя ваших сусідів по планеті для того, щоб збагнути якісь такі речі, осягнення яких зробило б ваше власне буття потужним та могутнім ве лише у якийсь незначний проміжок часу, а й сталим і тяглим у великих проміжках часу? Не випадково проводяться типологічні узагальнення щодо паралелей подібності між економікою, тобто людською (культурною) діяльністю та етологією, тобто поведінкою (рис. 4.4). Поза сумнівом, навіть якщо подібні аналогії заперечувати повністю, то сама спонука до заперечення зайвий раз приверне увагу до власне людських сутностей.
   Так само досить продуктивним е натуралістичний підхід і щодо пояснення закономірностей формування людини з фізичного, морфофункціонального боку. Торкнемось тут лише одного із свідчень цього узагальнення еволюційного штибу.
   Академік О. М. Сєверцов (1939) обґрунтовував думку про те, що поява людини з її свідомістю була найбільшим ароморфозом, тобто кардинальним підвищенням рівня організованості та ефективності протікання енергетичних процесів в історії життя взагалі. Інакше кажучи, виникнення людини можна описати у термінах і законах еволюційної біології як один із проявів біологічного прогресу і розквіту видів.
   Академік І. І. Шмальгаузен, починаючи з праці "Шляхи та закономірності еволюційного процесу" (1989), вводить термін і розробляє концепцію епіморфозу як вищого кроку ароморфної еволюції: "Можна уявити собі безмежне розширення середовища, тобто не тільки розселення організму на всій поверхні земної кулі, — писав він, — де життя взагалі тільки можливе, а й використання всіх життєвих ресурсів. Такий організм займе зовсім особливе становище, оскільки він вивищиться над усіма організмами, оволодіє всім середовищем і підкорить його своїм потребам. Такий вищий етап ароморфного розвитку привносить, отже, щось принципово нове — панування над умовами середовища. Тому ми пропонуємо для цього етапу розвитку органічних форм термін "епіморфоз"" (Шмальгаузен, 1983, с. 215).
   Епіморфоз, таким чином, розглядається як вищий прояв еволюційних перетворень, коли у структурі біосфери виникає вид, котрий докорінно змінює адаптивну поведінку: не оволодіння тими чи іншими біотопами та стадіями є змістом його утвердження у довкіллі, а
   
294


перетворення у власну екологічну нішу всього довкілля, біосфери загалом — ось визначальне єство такої істоти. І саме людина є таким видом, який, здобувши володіння




Рис. 4.4. Паралель між поняттями економіки та етології. Угорі — загальна схема, на якій указано прізвища дослідників, які внесли найбільший вклад у розвиток цих областей науки, та дати публікацій їхніх основних праць. Унизу — деталізована схема у застосуванні до окремої людини або тварини (Мак-Фарлсид, 1988)
над довкіллям, тим самим автоматично протиставив себе будь-яким іншим живим істотам, оскільки він намагається вступити у "володіння" і ними самими. Останнє, до речі, цілком вкладається у закон Гаузе.
   Виникнення ароморфозу нового типу, тобто епіморфозу, забезпечується класичними механізмами, і тут можливості використання натуралістичної парадигми не
   
295


розкриті. Справді, генетико-популяпійні перетворення, дрейф генів, мутації, природний добір та боротьба за існування, так само як і морфофізіологічна трансформація мозку, архітектоніки організму, реакцій на подразнення органами чуття та багато іншого, потребують специфічної мови опису та розкриття субстратної основи постання таких ознак, які закорінені, зрозуміло, у долюдському світі.
    Тому у сучасній науці натуралістичний підхід пов'язаний передовсім з пізнанням двох класів явищ: 1) дослідженням природних витоків гомінізації та 2) з'ясуванням природних підвалин людської життєдіяльності у цілому. У своїй сукупності такі проблеми ставлять і шукають відповіді щодо генетичної спадкоємності у розвої біосфери й обумовленості людини природним довкіллям. Це однаково стосується як діахронних, так і синхронних вимірів життєдіяльності людини, єдності її просторово-часових аспектів.
   Яким чином можна найповніше реалізувати вимоги натуралістичної парадигми, зважаючи на те, що може бути декілька варіантів її орієнтації на засадах актуалізму з усіма супутними явищами. Такі випадки цілком реальні і вони нерідко трапляються, оскільки, як у свій час відзначив С. В. Мейєн (1984), у пізнанні явищ минулого взагалі майже неможливо уникнути вад кінематографічного методу чи принципу Бергсона. Тобто дослідник відновлює тією чи іншою мірою образ якогось часового зрізу, а для осягнення всього процесу розвитку розташовує такі образи — своєрідні "кадри" — один за одним і прокручує їх з відповідною швидкістю. І хоча загальне враження може бути цілком пристойним, як і в кіно, ми розуміємо, що неперервність досягається завдяки спеціальному механізмові: в одному випадку — кіноапарату, який прокручує плівку зі швидкістю 24 кадри в секунду, у другому — людському мозку, який заповнює лакуни силою власного абстрактного мислення.
   Обійти "кінематографічний метод" практично неможливо. Але можна і треба доповнювати його іншим — принципом історичних реконструкцій (за термінологією Мейєна). Інакше кажучи, слід намагатися осягнути явище будь-якої часової чи просторової окремішності, керуючись розумінням обставин саме того часу чи саме тієї реальності, в якій локалізовано об'єкт, тобто спробувати зрозуміти його з середини, з огляду на ті перспективи та шляхи розвитку, які ще перебувають лише У потенції і які можуть бути, а можуть і не бути.
   
296
  Здійснена таким чином прогностична оцінка може доповнюватись актуалістським осягненням об'єкта, і взяті разом вони дадуть більш повну картину.
  Натуралістичне осмислення феномена біосфери та місця у ній людини надзвичайно важливе з погляду, якщо так можна висловитися, власне земної "натури" чи живої речовини. Адже напрям розвитку біосфери, як і потоки речовини та енергії у ній, змінюється завдяки діяльності людини. Людина намагається реагувати на ці зміни з користю для себе, підправляючи чи виправляючи їх. Але ж ці зміни торкаються і всієї величезної біоти, яка людиною не "стала" але, наприклад, вимирає за класичними дарвінівськими (природними) законами, нехай вони й індуковані людиною. Інакше кажучи, якщо ми бажаємо осягнути наш власний вплив на біосферу та скоригувати наші діяння не лише тактично, а й стратегічно, то звернення до глибинно-початкових взаємин людини з довкіллям дасть, можливо, ту модель поведінки, за якою розвиток системи "людина — біосфера" буде коеволюційним, а не грою в одні "ворота". Тим самим можна буде розв'язати чимало питань, від яких залежить існування та виживання самої людини.
   Ваговитості натуралістичній парадигмі нині надає і наповнення її своєрідним "етико-правничим" змістом. Якщо актуалістський підхід, принаймні у деяких своїх варіантах, розглядав природу як своєрідне майно, власність, то модерний натуралізм наділяє навколишню біоту як аксіологічною самодостатністю, так і своєрідною "презумпцією невинуватості". А це вносить у поведінку соціальної людини такі корективи, зважаючи на які можна вести розмову про новий цивілізаційний виток у розвитку людства.
   Космологічно-універсалізуюча парадигма. Космологічний чи, за традиційними термінами, вселенський підхід, передбачає осмислення феномена людини з погляду його місця в універсумі та відповідно інтерпретацію взаємин людини з біосферою як частковий варіант, момент світової динаміки. Розмаїття варіантів тлумачення емпіричного матеріалу у такому випадку дуже велике, починаючи від античної ейдології та космології і закінчуючи новітніми синергетичними та астрофізичними концепціями. Тому зупинимося лише на деяких
   
297


типових проявах цієї парадигми, які мають найтісніший зв'язок з проблемою "людина — біосфера". Мова йде про концепції П. Тейяра де Шардена та В. І. Вернадського.
   Власне, Тейяр де Шарден намагається осягнути сутність людини, и природу та високе покликання, заглибившись у процеси космогенезу, біогенезу, теогенезу та інших проявів динаміки універсуму, з тим щоб виявити якщо не закономірне людське місце у ньому, то, хоча б сформулювати засади можливого розв'язання проблеми. Як формулює своє завдання сам філософ, "виявити навколо людини, взятої у центрі, закономірний порядок, який зв'язує наступне з попереднім, відкрити серед елементів універсуму не систему онтологічних причинних зв'язків, а емпіричний закон рекуррентності, який виражає їх послідовне виникнення з плином часу — ось що, і тільки це, я спробую зробити" (Тейяр де Шарден, 1987, с. 36).
    Вихідними для Тейяра де Шардена є декілька засадничих принципів:   1)   визнання   всезагальності   розвитку,   причому саморозвиток матерії інтерпретується і як одухотворення космосу;
2) об'єднання абсолютної доцільності та кінцевих цілей розвитку;
3) універсальність взаємин типу "загальної любові" як організуючого різні, інколи несумісні начала. Основою ж пізнання та дії для філософа постає так званий "еволюційний імператив" — чотири елементи-гасла у дусі гуманізму: більше правди, більше спільності, більше любові та більше самостійності. Важливо і таке: меж для продукування "Імперативу", тобто добра, любові, правди тощо, не існує — все залежить від міри позитивності людського буття.
   Організуючим універсум началом е Бог, який виступає у чотирьох іпостасях: Бог-Альфа (власне Бог), Бог-Омега (кінцевий стан світу). Бог-неба (початковий) і Бог-землі (іманентний самому процесу розвитку). Навіть Бог, таким чином, піддається певним модифікаціям та змінам.
   Не менш важливе поняття для тейярдизму — "божественне середовище", довкілля Бога (Тейяр де Шарден, 1992). Це — увесь всесвіт, універсум, який рухається під впливом Бога, але водночас це і довкілля кожного з сущих, втіленням чого є Син Божий — Христос. "Божественне середовище" включає зі свого боку такі структури: біосферу — живу оболонку Землі; ноосферу — мислячу оболонку Землі; христосферу — сферу присутнього у світі, вселюблячого і всеперетворюючого Христа; теосферу — сферу божественного у космосі, яка охоплює У кінцевому підсумку весь універсум.

298

     Взаємодія центральних об'єктів та їхнього довкілля, включаючи і момент розвитку та коеволющї, грунтується у тейярдизмі на таких чотирьох пріоритетах (вони ж — пояснювальні принципи). Це: 1) антропоцентризм, або визнання людини стрижнем та центром Всесвіту; 2) панбіологізм, або спроба ставити і розв'язувати всі проблеми у біологічному ракурсі, точніше, життєвому вимірі; 8) панпсихізм, чи визнання психіки вирішальним чинником розвою універсуму та 4)панхристиянізм — універсалізація Христа як рушійної сили та найвищої стадії космогенезу.
   Весь універсум охоплено неперервними проявами космогенезу, останній же складається з декількох послідовних відтинків: біогенезу (виникнення та розвитку біоти), антропогенезу (постання людини), ноогенезу (розвитку мислячої матерії) та христогенезу, тобто розвитку самого Бога, причому як у словах, так і в речах. У відповідності з кожним етапом здійснюються процеси віталізащї (виникнення різних форм життя та насичення ними довкілля), інтеріоризації (постання психіки), гомі-шзації (олюднення біоти), колективізації (усвідомлення спільності існування людей), соціалізації (згуртування людства у єдину громаду), планетизації (злиття людства у єдине ціле — суперорганізм) та аморизації (генези абсолютної та особистої любові, яка сягає точки Омега).
   Концепція Тейяра де Шардена, як видно навіть з її найголовніших засад, досить складна для розуміння, що зумовлено багатьма чинниками. Але головне, мабуть, те, що вчений натураліст і теолог з'єдналися в одній особі — Тейяр мусив якось узгодити у собі трансцендентне, до того ж католицьке, світобачення з натиском природознавства на цей світогляд. Якщо ж додати грандіозність задуму — охоплення у межах єдиної концепції всього сущого, то стає зрозумілою і складність теоретичних конструкцій, і багатство понятійно-категоріального апарату. Але його концепція цілісна, взаємини людини з біосферою тут цілком визначені.
    Людина у біосфері, за Тейяром — не випадковий гість. Вона — носій потенцій світу в цілому і його земного втіленая зокрема. Біосфера не виштовхує людину зі свого лона, а виколисує її, немовби готуючи до високого покликання розуму у Всесвіті. Не випадково, до речі, постання ноосфери, тобто оболонки, у якій вирішальну роль відіграє одухотворений людський розум, Тейяр де Шарден відносить до світанку самого антропогенезу: перший проблиск людської свідомості таким чином започатковує і розбудову величної споруди
   
299


ноосфери. У цьому відношенні погляд Тейяра суттєво відрізняється від позицій В. І. Вернадського, думки якого, власне, і надихнули французького палеонтолога-єзуїта на це відкриття, хоча наш мислитель вважав, що ноосферу ще належить створити.
   Щоправда, строга законовідповідність, навіть перед-заданість як біогенезу, так і ноогенезу, фактично усуває з теренів взаємин людини з біосферою будь-які істотні конфлікти. Звичайно, Тейяр знає і про війни, епідемії, соціальні потрясіння, про жахи радіоактивності, але критично ставиться щодо їхнього впливу на ноогенез. "Космічна катастрофа, біологічний розпад, чи просто припинення росту, або постаріння, — пише він, — всі ці песимістичні картини останніх днів Землі мають те спільне, що їхні творці без поправок переносять на все життя особливості та умови вмирання окремих індивідів як його елементів" (Тейяр де Шарден, 1987, с. 216). До людини як до родової істоти слід підходити інакше. З одного боку, міркує вчений, середня тривалість життя зоологічних видів становить майже 80 мли років, а отже, люди самі можуть розраховувати на подібний термін. З іншого — людина як вид виявила такі потенції, що слід вести мову взагалі про якісно новий тип біотичної еволюції. "Отже, — резюмує Тейяр де Шарден, — між прикінцевим етапом існування Землі та нашим нинішнім етапом, імовірно, простягається величезна тривалість, яка примітна не сповільненням, а прискоренням і доконечним розкриттям сил еволюції, вершиною якої є людина" (Там само, с. 217-218).
    Тим часом реальна загроза омніциду лише, по суті, на початку еволюційної історії людини як виду вносить серйозні сумніви у "гарантовані" 80 млн років, а дійсно вершинні потенції її, як виявилось, обертаються не лише прискоренням розвою, а й деградацією та занепадом, особливо ж — "божественного середовища".
   Інший варіант осмислення місця людини у біосфері маємо у концепції В. І. Вернадського, основні риси якої вже докладно розглянуто. Тут ми торкнемося лише тих її аспектів, які безпосередньо стосуються суті справи.
   У своїх побудовах В. І. Вернадський також спирається на декілька фундаментальних положень, зокрема на наступні: 1) розуміння життя як явища космічного, закономірного етапу розвитку Всесвіту; 2) трактування людини (ширше — розуму) як природного наслідку, прояву земного життя; 3) обгрунтування виняткової функції розуму у самоорганізації універсуму, передовсім у виг-
   
300

ляді такого стану життя, який задає іншим природним процесам напрям, потужність і перспективу розвитку.
   Центральне поняття вчення В. І. Вернадського — "жива речовина". Як сам термін, так і його семантика поєднують реалії двох світів — неорганічного та органічного. Але водночас останній — нова реальність, особлива якість, природне тіло, яке має свої власні закони функціонування та розвитку. І ці закони — цілком своєрідні, вони не зводяться ні до особливостей еволюції видів, ні до розвою людини, але інтегрують всіх їх в одне ціле.
   Пошуком загальних законів розвитку природи В. І. Вернадський захоплювався вже замолоду. "Мені здається, — ділиться він своїми думками з дружиною у листі від 16 (28) серпня 1894 р., — я підмічаю закони. Відчуваю напругу думки осягнути одразу образно Землю як планету. Як це важко! Але мені здається, з кожним разом яснішою і яснішою стає картина, і мені іноді зблискує перед розумовим видом загальна схема хімічного життя Землі, котрим рухає енергія Сонця" (Вернадский, 1981, с. 150-151).
   Відомо, що згодом Вернадський осягнув ці закони у загальних і конкретних проявах живої речовини, обгрунтувавши, зокрема, фундаментальне узагальнення про еволюцію видів, яка органічно переростає в еволюцію біосфери. Особливістю еволюційного процесу є те, що у його плинності створюється нова геологічна сила — людська діяльність загалом, а на вищих щаблях антропогенезу — і наукова думка соціального людства. "Ми саме переживаємо яскраве входження в геологічну історію планети, — фіксує натураліст. — В останні тисячоліття спостерігається інтенсивне зростання впливу лише однієї живої речовини — цивілізованого людства — на зміну біосфери. Під впливом наукової думки та людської праці біосфера переходить у новий стан — у ноосферу" (Вернадский, 1988, с. 27). З методологічного погляду сформульована концепція означає, що еволюція життя не може не бути еволюцією людини, а пізнання феномена біосфери є водночас і розкриттям сутнісних сил людини.
    Не   випадково   М. М. Мойсеєв,   проаналізувавши   прогрес розширення людського пізнання виокремив як найбільші віхи відкриття, пов'язані з іменами Ньютона, Дарвіна та Вернадського, що свідчить про ваговитість зробленого останнім на терені пізнання біосфери. У добу Ньютона революції у галузі природознавства,
   
301

утверджуючи нові горизонти пізнання, призвели до певних втрат — звикло усвідомлення єдності людини, планети й універсуму. Зникло те, що ще з античних часів закладалося, як контури цілісного осягнення світу чи то через певну субстанцію (грецька космологія), чи через божественне начало (неоплатонізм), або і через те, і через інше. Дарвін відновив, у чомусь впіймавши загальні закони розвою сущого взагалі, єдність органічного світу та людини і, що особливо підкреслює М. М. Моисеев, дав нову мову описові об'єкта (передовсім базисну категоріальну структуру "мінливість — спадковість — добір"). "І лише разом з В. І. Вернадським, — висновує М. М. Мойсеєв, — прийшло розуміння ролі та місця людини у єдиній системі розвитку матерії, виникли передумови синтезу неорганічної природи, життя та людини" (Моисеев, 1987, с. 280).
   Інтелектуальна тенденція, позначена тут іменами Тейяра де Шардена та В. І. Вернадського, призвела до формування системи сучасного глобального еволюціонізму, предметом дослідження для якого постають різні форми та рівні організації матерії, механізми їх взаємозв'язку, саморуху та саморозвитку. Такі концепції будуються або шляхом пошуку певних універсальних принципів, законів і механізмів на підставі порівняльного аналізу множини наявних конкретних теорій еволюції, або — на основі еволюційної концепції якоїсь із фундаментальних природничих наук вибудовується теоретична модель, яка слугує моделлю для пояснення розвитку взагалі. З певними спрощеннями можна вести мову про індуктивний та дедуктивний шляхи теоретизацїі.
   Вже XIX ст. дало дві фундаментальні концепції, втілені, зокрема, у теорії природного добору, з одного боку, та у принципах та законах термодинаміки, з іншого. Перша вказувала, як здійснюється поступове ускладнення систем та збільшення їхньої організованості, друга торкалась переважно процесів дезорганізації та руйнування — накопичення ентропії та досягнення стану енергетичної гомогенності. Попри зовнішню суперечність цих теорій, що було, до речі, тривалий час причиною їх відвертого антагонізму, вони фактично вели мову про одне і те ж саме: яким чином можлива в універсумі організованість і які причини її руйнування. Тому цілком закономірним був здійснений вже у XX ст. синтез обох напрямів у єдину концепцію, що пояснює функціонування та розвиток систем через аналіз механізмів їх самоорганізації та саморозвитку (Г. Ніколіс, І.Пригожий, П. Гленсдорф, М. Ейген та ін.).
    Фізики та космологи не без деякого внутрішнього подиву (втім, намагаючись приховати його, адже над цими науками досі тяжіє
   
302

солодкий тягар тривалого лідерства, законодателя мод у науці, і ве тільки у вій), почали з'ясовувати, що об'єкти їхньої науки, ретельніше розглянуті, зовсім не такі вже й інваріантні та незмінні, а закони їхньої науки — детерміністсько-динамічні. Виявилося, що необхідно вести мову про історизм, незворотність розвитку, множинність ступенів свободи об'єктів, нелінійність та поліваріантність розвитку не тільки органічних, а й класичних фізичних та хімічних об'єктів. Інакше кажучи, на іншому класі систем установлювалися принципи, які давно і грунтовно були опрацьовані, наприклад, у теорії та методології біології чи соціології. Тим самим були зняті досить серйозні методологічні бар'єри, які гальмували синтез наук про органічну та неорганічну природу, створені засади для вироблення єдиної мови теоретичного опису тощо.
   Тому можна очікувати подальших кроків і щодо побудови концепції саморозвитку універсуму й уяснення місця людини в цьому процесі. Відкриття, зроблені фізиками та космологами ("розбігання" галактик — Е. Хаббл та А. Н. Фрідман; "реліктове" випромінювання — А. Пензіас та Р. Вільсон; ідеї "першоатому" та "великого вибуху"; теорія дисипативних структур) спонукають до теоретизації у цьому напрямі, хоча, як зазначав академік Я. Б. Зельдович, "питання, пов'язані з народженням Всесвіту, з тим, чому він саме такий, яким ми спостерігаємо його тепер, все ще залишаються не розв'язаними" (Зельдович, 1983, с. 11).
   У цьому зв'язку привертають до себе увагу соціосферні узагальнення визначного сучасного еколога М. А. Голубця (1997), за якими біосфера породжує нову планетну надсистему — соціосферу.
   Вельми популярною нині є і концепція глобального саморуху Е. Янча (Янч, 1974; Jantch, 1988). Вся реальність, стверджує він, являє собою сукупність взаємозв'язаних процесів, яким притаманні такі риси: 1) специфічна системна макродинаміка, 2) безперервний метаболізм і його наслідок — коеволюція об'єктів-систем з довкіллям, 3) самотрансценденщя, тобто еволюція самих еволюційних процесів.
   Академік М. М. Моисеев доводить подібний аналіз до виявлення досить конкретних механізмів самоорганізації будь-яких систем. Спирається він при цьому на вже згадану дарвінівську тріаду "спадковість — мінливість — добір", справедливо, мабуть, вважаючи її універсальною для опису будь-яких систем. Все, що відбувається у світі, на думку вченого, можна уявити як постійний добір — з можливого обирається оптимальне. Механізмом його виступає адаптація, а також біфуркаційні
   
303

(розбалансовуючі) процеси та зворотні зв'язки. Напрям же розвитку визначається наступним правилом, який М. М. Моисеев називає принципом економії ентропії:якщо за даних умов можливі декілька типів організації матерії, які не суперечать законам збереження та іншим принципам, то реалізується та зберігає найбільші шанси на стабільність і наступний розвиток саме той, який дає змогу утилізувати зовнішню енергію найефективніше чи у найбільших обсягах.
   За допомогою цих принципів можна пояснити і розвій суспільства як системи. Трансформуючись, добір постає як вибір; вирішальним чинником гомеостазу стає уявлення суб'єкта про умови та способи його досягнення (а не самі умови та способи); ймовірність постає як можливість реалізувати стани не лише за критеріями енергетичної ефективності, а й моральної доцільності тощо. Щоправда, у деяких ситуаціях, наприклад в оцінці шляхів подальшого розвитку, вибору може і не бути, оскільки біфуркаційні явища унеможливлюють тривалий пошук варіантів.
   Можна, таким чином, зробити висновок про те, що космологічно-універсалізуюча парадигма, зокрема ідеї В. І. Вернадського, знаменують собою фактичне відродження античного світобачення, причому вдруге (після доби Ренесансу). Але якщо перше відродження — доба Ренесансу — підняло на щит передовсім красу, думку та цінність кожної окремішньої людини, то XX ст. на якісно іншому рівні пробує відновити велику ідею давніх мислителів про цільність, єдність та цілісність мікро-, мезо- та мегасвіту, про єдину світову динаміку. Це — також антропоцентризм, але такий, що ставить у центр універсуму людину і як індивіда, і як родову істоту, як породження не лише земного життя, а й розвою всього сущого. Таким чином, людство накладає на себе ще один тягар — моральний: у випадку поруйнування чи знищення біосфери відповідальність поширюється і перед позаземними світами. Звичайно, це ситуація скоріше модельна, але ж спонуки її цілком осяжні.
4.2. ПРИРОДНІ ПІДВАЛИНИ ЛЮДСЬКОГО БУТТЯ
   Людське буття має безліч вимірів. Одним із фундаментальних аспектів його дослідження є вивчення самих підвалин, засадничих підстав, з яких і на яких лише і
   
304

 Рис. 4.6. Символічне дерево життя. Художник В. С. Комаров (Алексеев, 1972)

   	можливе утвердження людини у цьому світі. Нині зрозуміло, що людина — то не 	ефемер, чи дух безтілесний,  а сам універсум у багатстві його фізичних, біологічних, космологічних та інших підстав, зорганізований згідно з певними об'єктивними законами у якусь певну ціліс	ність, яка збагачує палітру світу (рис.4.5).
   	Тим часом подібно до то	го, як кожна доба історії виробляє відповідні інтерпретації підвалин людського 	буття, так само різняться між собою	і тлумачення того, що слід розуміти під власне "природними" засадами життєдіяльності людини. Зробимо для	кращого розуміння проблеми невеликий екскурс	в історію.
   Обшир людського довкілля. Сфера життя людини розширювалася за рахунок пізнання та проникнення у такі складові біосфери, як гідросфера, літосфера, атмосфера, ближній космос.
   Гідросфера. Оволодіння гідросферою, тобто товщами та глибинами вод, розпочалося дуже давно. Спочатку, втім, людина вчилася лише триматися на воді — чи сама за допомогою зусиль м'язів, чи за допомогою штучних конструкцій.
   З часом триматися та пересуватися водною поверхнею для вмілих людей перестало бути особливою проблемою. Але використання гідросфери тривалий час обмежувалося двома-трьома десятками метрів вод рік, озер чи морів. Рибальство, збирання та видобування інших ресурсів водойм (водоростей, м'якунів, крабів, перлин), зміцнюючи ресурсну базу людей, водночас істотно розширювало їхні світоглядні та пізнавальні виміри, знайомлячи з незнаною флорою та фауною, відмінними від наземних способами та формами існування. Водночас світ вод дуже довго сприймався не лише таємничим, а певною мірою і ворожим людині. Саме там, на думку багатьох, була оселя всіляких
   
305

чудернацьких тварин та дикувато-потойбічних істот — водяників, русалок, іншої нечисті. Мешканці ж підводного царства наділялися незвичайними властивостями — розмірами, силою та ін.
   Наукову добу в океанографи практично розпочала знаменита експедиція британського дослідницького судна "Челленджер", здійснена у 1872-1876 pp. Цей корабель було обладнано за найновішим словом науки і техніки, він мав устаткування для підводного буріння, лабораторії для аналізу проб води, грунту, зразків флори та фауни, планктону та мінералів тощо. І якщо попередні експедиції в абсолютній більшості своїй слугували потребам комерції чи політики, то "Челленджер" ставив перед собою лише наукові цілі. Нині цій справі слугують цілі флотилії науково-дослідницьких суден, якими володіють багато країн. Флагманом українського наукового флоту е "Володимир Вернадський".
   В осягненні гідросфери можна виділити кілька аспектів:
    вивчення глибин гідросфери, зокрема встановлення її нижньої межі (понад 11 км, Маріївська западина) і спуск туди керованих людиною пристроїв;
    дослідження системності та структури гідросфери: типи водойм (закриті, відкриті та ін.), локалізація води (атмосферна, поверхнева, підземна, ґрунтова тощо), елементний склад води (прісна, солона, льодовикова — дистилят), форми-стани існування води (пара, вода, лід), системність гідросфери (течії, їх рух і напрямок та ін.);
    використання біотичних ресурсів гідросфери (флори та фауни), й мінеральних   покладів   (марганцеві   та   залізні   конкреції), оздоровчо-рекреативні ресурси гідросфери;
    комунікативне використання гідросфери (транспортні артерії, кораблі, порти тощо), в тому числі прокладання телефонних ліній та телепроводів;
    військове використання гідросфери — як пристанища для військових суден, комунікації тощо.
   З погляду біосфери найважливішим висновком осягнення гідросфери було доведення тези про те, що в останній життя може існувати на будь-якій глибині, що воно диференційоване щодо конкретних умов довкілля, Що гідросфера є вагомим чинником підтримання не лише біогенного потоку атомів, а й нагромадження енергетичних ресурсів, підтримання стабільності температурного балансу планети.
   Загалом можна сказати, що гідросфера стала доступною людині на всю її глибину, тобто понад 11 км,

306

хоча реально використовуються ресурси кількох десятків чи сотень метрів водних товщ.
   Слід вказати і на особливий статус гідросфери, принаймні більшої її частини, як ресурсу всього сукупного людства. Ще в 1609 p. голландський юрист Гуго Гроцій проголосив принцип свободи морів; хоча нині існує чимало регламентацій щодо їх використання (зона суверенного контролю, економічна зона та ін.), все ж Світовий океан, на відміну від Світового суходолу — суть спільне надбання всього людства, а не розділене між окремими суб'єктами права.
   Нині вже спростовано чимало стереотипів стосовно гідросфери. Насамперед це розвінчання міфу про море (океан) як силу сліпу, ворожу та чужу людині. Ойкумена давніх — суходіл (оточений з усіх боків океаном), поступається місцем такому уявленню людини про навколишній світ, де і вода, і земля є однаково цінними і важливими. Так само істотними є висновки про кінечність Світового океану, особливо по вертикалі; бо ж вираз "бездонний" тривалий час був зовсім не фігуральним, а стосувався опису саме цього об'єкта.
   Нарешті, для розумного використання потужностей та потенцій гідросфери важливим є формування уявлень про її складну структуру, складний рельєф дна, закономірний характер течії, температурних зон тощо, розуміння гідросфери в кінцевому підсумку як складної, цілісної, динамічної системи.
   Змінено також уявлення про якісний склад гідросфери. Ще донедавна панувала думка про те, що вона — джерело життя, тобто є вмістилищем деяких живих організмів. Нині відомо, що, наприклад, у морській воді, розчинено ледь не всі елементи Періодичної системи Менделєєва, що на дні складовано високомісткі конкреції — поклади заліза, марганцю, золота тощо; зрештою саме океан становить основу всієї харчової піраміди, оскільки виробляє основну частку кисню, органіки, чистої води (шляхом випаровування) та інших біогенних речовин.
   Водночас осягнення людиною гідросфери має чимало наслідків, котрі негативно впливають і на довкілля, і на людину. Більшість прісних водойм нині забруднено, Світовий океан став смітником для використаних пластмасових, пластикових та гумових матеріалів; різними шляхами в океан потрапляють десятки мільйонів тонн нафтопродуктів, котрі, огортаючи поверхню маслянис-
   
307

тою плівкою, катастрофічне впливають на його біопродуктивність. Безперервний непродуманий рибальський промисел підірвав чисельність популяцій багатьох морських організмів, чимало з них зникло взагалі. Все це ставить перед людиною ряд проблем практичного, наукового, політико-правового та етичного змісту.
   Літосфера, Такої ж глибини, як у гідросфері, людина сягнула і в іншій земній оболонці — літосфері, твердих, надмантійних шарах планети: на початку 80-х років нашого століття найглибша у світі надглибока Кольська свердловина сягнула 12-ти кілометрової глибини. Практично ж людина використовує різноманітні шари літосфери, в тому числі більш глибокі горизонти, оскільки внаслідок геологічних процесів (дрейф континентів, виверження вулканів тощо) вони опиняються на невеликих глибинах, а то й зовсім на поверхні планети.
   Пізнавати і використовувати тверду земну оболонку люди розпочали з найдавніших давен, принаймні з часів виникнення землеробства: систематично обробляли верхній шар грунту. Та й історія рудної, копальної справи налічує десятки, а то й сотні тисяч років: адже вже палеоантроп влаштовував справжні каменоломні, видобуваючи кремінь, а також прокопував глибокі шахти-колодязі в пошуках кольорових глин (вохри та ін.).
   З часом поступ науки привів до висновку про "шаруватий" устрій планети: в центрі її — ядро, далі — нижня мантія, перехідна зона, верхня мантія, астеносфера, поверхня Мохоровича, земна кора. Остання, у свою чергу, сама складається з великої множини різних геологічних шарів, причому переважна більшість з них містить сліди життєдіяльності живих організмів, що є вирішальним критерієм для її розрізнення, ідентифікації та порівняння.
   Найпоширеніший хімічний елемент Земної кулі — залізо. Вважають, що в ній його міститься 34,63 %, а в земній корі — 5,1 %. З літосфери людина черпає необхідні метали, радіоактивні елементи, паливо (вугілля, нафту, газ), різноманітні солі, воду, будівельні матеріали тощо, без чого існування людства, особливо індустріального та пост-індустріального типу, було б неможливим.
   Крім промислового, верхні шари літосфери нині широко використовуються і в комунікативних, транспортних, комунальних та інших аспектах. Давно вже стали звичними, принаймні в індустріальних країнах, підземні

308

потяги, бункери, сховища, водотоки, навіть помешкання та об'єкти торгівлі, розваги, бізнесу тощо. Таким чином, людство істотно розширює власну ресурсну базу і "поглиблює" залюднений світ.
   Звичайно, глибинна протяжність ареалу людини в різних місцях планети неоднакова: вона залежить від багатьох чинників: способу життя людності, рівня розвитку продуктивних сил, потреби у використанні відповідних глибин, наявності корисних копалин тощо.
   Атмосфера. Інша сфера, за рахунок якої збільшується ареал людства — атмосфера. Як зазначає Святе Письмо, Бог прирік плазувати не лише спокусника-змія, а й прикував до землі всю іншу живність, включаючи й людину; навіть птаство, якому "за родом його" дозволялося ширяти в небі, повинно було розмножатися на землі. І здолати людині свою приземленість було чи не найважче, оскільки для цього необхідно було долати могутню силу земного тяжіння.
   Водночас, вже з найдавніших часів збереглися оповіді про подорожі ввись — надумані чи, як вважає дехто з палеоуфологів, реальні.
   Якщо не зважати на численні спроби здолати силу земного тяжіння за допомогою пасивних повітреплавних засобів, котрі легші від повітря (повітряних куль, гондол, дирижаблів), чи які використовують підйомну силу повітря (повітряні змії відомі ще з старовинного Китаю), то справжнє освоєння "п'ятого океану" налічує ледь сотню літ. Конструювати апарати, важчі від повітря, які могли б відірватися від землі за допомогою якихось рушіїв, почали майстри багатьох країн. 17 грудня 1903 р. у Північній Кароліні величезний та чудернацький пристрій братів Райт, Уїлбура та Орвіля, зроблений з дерева, металу й тканини, обладнаний двигуном потужністю в 12 кінських сил, за допомогою обертів гвинта піднявся у повітря і пролетів близько 200 м. Так розпочалася доба авіації.
   Загалом, досягнень щодо оволодіння повітряним простором встановлено велику кількість, і немає потреби їх всі перелічувати. Важливо інше: нині повітряні засоби пересування є звичним і вкрай необхідним атрибутом людської цивілізації, а сама атмосфера — тим довкіллям, яке забезпечує не лише традиційні життєві процеси, а й дає можливість реалізувати численні потреби людства. Перевезення пасажирів та вантажів, рятуваль-
   
309

ні та гуманітарні акції, дослідження земної поверхні та океанських глибин, ущільнення, зрештою, людського життя (за рахунок скорочення часу на подолання подорожніх витрат) — все це немислиме без підняття ареалу людства у верхні шари свого довкілля.
   Активізація життєдіяльності людства за рахунок використання обширів атмосфери — яскраве свідчення техногенної могутності цивілізації, оскільки до сих пір людина без сторонніх пристроїв може переміщатися в ній лише в одному напрямку: згори донизу, тобто падати. Та й за допомогою інших пристроїв, але без додаткових рушіїв, перебування в повітрі також є вельми складною справою.
    Загалом, з формального погляду, людина використовує різні шари атмосфери і не відриваючись від землі — за рахунок рельєфу земної поверхні. Найвища її точка (гора Джомолунгма) має висоту 8848 м, і ц вже ве раз підкорено. За допомогою літальних пристроїв цей показник істотно збільшується. Так, можна стверджувати, що теренами активної життєдіяльності людини стала тропосфера (8-10 км над полюсами і 16-18 км над екватором): вона помсрежена маршрутами літаків, можливо, аж занадто; стратосфери (18-60 км над поверхнею планети) досягали вже стратостати (22 км), нині це вдається зробити 1 сучасним реактивним літакам, активно вона використовується і метеорологами (запуск радіозондів). Мезосфери (50-80 км) й особливо термосфери (до 100 км) вдалося досягти вже за допомогою спеціальних ракет, у тому числі й метеорологічних. У пограниччі атмосфери — екзосфері — перехідній області до космічного простору людині вдалося полишити свій слід лише з винайденням і запуском ракетно-космічних пристроїв, хоча їхні траєкторії пролягають нерідко на значно менших висотах — 200-400 км.
   Космічний простір. Зрештою, саме у напрямку космічного простору людство теоретично не має меж розширенню свого ареалу, звичайно, якщо ми визнаємо нескінченність простору і часу, а також можливість освоєння людством космосу у дедалі зростаючих межах. Вихід людини за межі атмосфери, подолання залежності від сили земного тяжіння і перенесення своєї діяльності в обшири космосу — ось підвалини розширення обсягу ойкумени до величезних розмірів. Якщо у бік гідросфери обсяг ареалу людства обмежений максимальними глибинами океану, земної кулі — її радіусом, атмосфери — кількома сотнями кілометрів, то космічний простір — майже десятьма мільярдами світових років: з такої відстані нині вловлено світло зірок, найвіддаленіших від Землі. Порівняно з людським життям, навіть життям цивілізації — це безмежжя.
   
310

   Нижче наведена коротка хронологія подій, пов'язаних з поступом людства до космічних обширів. Спочатку — здобутки СРСР, який на перших порах мав деяку перевагу:
1967 p., 4 жовтня — перший штучний супутник Землі;
     1960 p., 19-20 серпня — перший корабель-супутник а собаками на борту;
1961 p., 12 квітня — перша людина в космосі (Юрій Гагарін);
1965 p. — перша людина у відкритому космосі (Олексій Леонов). Ще у 1969 p. були здійснені спроби досягти Іншого космічного тіла — супутника Землі Місяця: перша ракета, запущена в його бік 2 січня 1969 p., проминувши Місяць, стала штучним сателітом Сонця; друга, котра стартувала 12 вересня 1959 p., досягла поверхні Місяця. Зрештою, цей момент можна вважати початком реального розширення ареалу людства на позаземні об'єкти.
    У 1961 р. на навколоземній орбіті побував американський астронавт Алан Шепард. Реалізація ж американської програми "Аполлон" (1961-1972 pp.) спричинилася до того, що на інше космічне тіло потрапили не просто предмети людської діяльності (пристрої, вимпели, уламки апаратів), а й сама людина. У 1968 p. апарат "Аполлон — 8" облетів Місяць і повернувся на Землю, а в наступному, 1969 p., на кораблі "Аполлон — 11" три американські астронавти (Н. Армстронг, М. Коллінз, Е. Олдрін) досягли поверхні природного супутника Землі; 21 липня 1969 р. на нього ступила перша людина — Ніл Армстронг, а ще через 20 хв. до нього приєднався Едвін Олдрін. З часів зародження життя на Землі і появи людини ця подія — кардинальна віха в й' історії. Тому варто відтворити важливіші фрагменти діалогу, що супроводжував цю подію. На зв'язку: з одного боку — космічний центр НАСА у Хьюстоні, з іншого — земляни на Місяці:
Х'юстон: ... Ми бачимо, як ти спускаєшся трапом.
   Армстронг: Я на нижній сходинці. Опори кабіни втиснулись у грунт ледве на один-два дюйми, хоча поверхня здається дуже дрібнозернистою. Грунт майже як пил, дуже, дуже дрібний. Виходжу з кабіни. Маленький крок однієї людини — гігантський стрибок всього людства. Грунт порошкоподібний. Можу підчепити його носком черевика. Липне до ніг, мов вугільний пил, тонким шаром знизу й збоку. Підошви вгрузають у грунт ледь-ледь, десь на одну восьму дюйма. У грунті залишаються мої сліди, відбитки підошов, як у дрібному піску... Йти зовсім не важко. У затінку тут зовсім темно, ледве бачу, куди ступаю. Прямую на сонячний бік, на Сонце не дивлюся. Зараз, судячи за розташуванням кабіни, стою точнісінько в середині її тіні ... все бачу добре. Світло досить яскраво відбивається кабіною, так що все добре видно.
   Олдрін.: Чи готовий до мого виходу?...
   Армстронг: Все в порядку. Ти готовий?...
   Олдрін: Ступаю тихо, тихо. Трап. Нахиляюсь... зовсім неважко. Тепер треба випростатися й злегка причинити люк, але так, щоб не зачинити його зовсім.
   Армстронг: Непогана думка..."
Так, обережно-впевнено, жартуючи (про "зачинений"

311


люк), аналізуючи незвичне довкілля, земляни вперше ступили на інше космічне тіло, засвідчивши не лише теоретичну можливість, а й практичну спроможність розширення ареалу людства у напрямку ближнього космосу.
   Обсяг поняття "природні підвалини" людського буття. Поняття "природні підвалини" людського буття включає в себе:
   1) природні умови існування, які роблять можливим існування людини як природного тіла універсуму; 2) атрибутивні характеристики світу, які окреслюють повноту та міру оволодіння людиною природними ресурсами довкілля.
   До природних умов існування людини слід віднести передовсім такі групи чинників, як космологічні, екологічні та біологічні основи життєдіяльності людини.
   Космологічні основи життєдіяльності людини — певна сукупність і характер взаємозв'язку низки фізичних констант, які визначать вигляд нашого Всесвіту, специфіку протікання процесів, характер законів у доступній для пізнання людини частині універсуму. Цими умовами детермінуються особливості організації зоряних систем, хімічних, фізичних та польових взаємодій, а відтак — конкретна (земна) форма життя, її взаємозв'язок з космічним довкіллям тощо.
   Екологічні чинники — включеність людини в еволюційно сформовані зв'язки та взаємини організмів між собою та факторами довкілля, які мають неорганічну, біотичну та антропогенну природу. Те довкілля, в якому мешкає людина, є світом її реального життя, екологічною нішею, яка впливає на процес формотворення, адаптації, дивергенції та інших явищ у людських спільнотах і водночас сама зазнає потужного впливу людини, відчуваючи значний трансформуючий вплив антропогенного чинника. Екологічні особливості і людини як виду, і довкілля, в якому вона живе, ставлять певні обмеження на масштаби та характер самореалізації людини: демографічні, економічні, комунікативні та інші аспекти.
   Біологічні особливості — це конкретні особливості організму людини (будова мозку, рук, хребта, органів чуття, ендокринної та кровоносної систем, органів відтворення тощо), які визначають реалізацію потенцій кожного окремого індивіда як родової істоти (рис. 4.6).
   
312


Унікальність людства загалом і кожного конкретного індивіда зокрема, які визначаються його генетико-біологічними ознаками, засадничо визначає нетотожність індивідуальних властивостей і можливостей, своєрідність реалізації ц індивідуальних та родових потенцій у кожному конкретному випадку.
 Рис. 4.6. Особливості людського організму (Ламберт, 1991).
1 — ходіння на двох ногах; 2 — розмаїття функцій рук; 3 — бінокулярний (стереоскопічний) зір; 4 — великий мозок (а — видима площа поверхні мозку; б — площа поверхні мозку з "розправленими" звивинами (2 090 см2). Наявність глибоких звивин на мозку істотно визначає розумові здібності людини
   Якщо схематично окреслити основні сфери людської життєдіяльності (рис. 4.7), то підвалиною навіть суто культурних діянь постають такі інгредієнти, як відтворення, самозахист та забезпечення їжею; чималою є компонента природності й у таких соціальних здобутках, як власне схильність до суспільного життя, альтруїзм, праця, навіть — війни та суперництво.
   Для розуміння ступеня оволодіння людиною природними умовами існування важливо враховувати освоєння сукупним людством просторово-часових і субстратно-
   
313




Рис. 4.7. Динамічна схема, яка систематизує усі форми поведінки людини (Кууси, 1988)
енергетичних вимірів навколишнього природного середовища (Крисаченко, 1996).
   Простір реалізації можливостей життєдіяльності людини завжди має конкретно-історичний характер. Як родова універсальна істота людина у процесі власної еволюції та історії постійно намагається розширити межі простору реалізації своїх потенцій. Початкове просторова експансія людства торкалась екологічно неекстремальних теренів материків, потім — їх екстремальних територій; згодом освоєнню починає піддаватися і поверхня Світового океану. З розширенням технологічних та технічних можливостей (поява літальних апаратів, підводних пристроїв, ракет тощо) людина починає осягати й інші сфери довкілля — атмо-, та гідросферу, вгризається у літосферу та намагається вирватися за межі земного тяжіння — у космос. Тим самим розширюється вертикальний масштаб людського довкілля, тобто освоєння простору переважно у площинно-лінійному напрямі (відповідно до поверхні планети) трансформується у прагнення освоїти тривимірний простір.
   
314


    Інакше кажучи, обшир реалізації людини визначається, по-перше, збільшенням фізичного обсягу середовища її життєдіяльності за рахунок розширення його у ширину, висоту та глибину і, по-друге, розширенням кількості пізнаних, пізнаваних і використовуваних класів об'єктів, предметів, закономірностей тощо, тобто своєрідною субстанційною глибиною "світу людини".
   Час реалізації життєдіяльності людини — також категорія неоднозначна. Від уявлень про вічність та абсолютність існування людини як родової істоти (а нерідко — і як окремішнього індивіда) відбувається зсув у бік уявлень про існування часових інтервалів людського буття, причому не тільки у плані початків людської історії, а й її можливого закінчення. Останнє зрозуміло, якщо враховувати потенційні варіанти самознищення людства, про які вже не раз ішла мова.
   Час життєдіяльності має ще два важливі для людини виміри. По-перше — тяглість індивідуального життя, котра, як правило, з прогресом суспільства збільшується — від 18-22 років у первісні часи до 70-80 років (у середньому) у сучасних розвинутих країнах. Крім того, враховуючи відомі тенденції прискорення та ущільнення людської історії, слід мати на увазі своєрідне зростання щільності подій на відрізку людського життя, що робить його інформаційно насиченішим та динамічнішим. Останнє, втім, має не тільки позитивні моменти. Все це визначає часові координати людського буття. У цілому мова йде про те, що життя окремої людини та життя соціуму загалом нині характеризуються підвищеною подієвістю, інформаційною насиченістю та, як правило, чіткою хронометризацією.
   Також постійно розширюються субстратно-енергетичні основи людського буття. У тривалому розвої людина свідомо чи стихійно апробувала чимало природних джерел енергії, доступних їй, а згодом — створених або вивільнюваних нею. Тобто відбувався своєрідний добір на доцільність їх використання, апробовувалися конкретні форми та сфери реалізації, механізми, технології та модифікації тощо. На початку антропогенезу ці основи визначалися використанням спочатку сил механічних (обробіток каменя, кістки, дерева) та теплових (використання вогню, одягу, жител); з часом людина навчилася використовувати хімічні та біологічні процеси: перші дали змогу виготовляти нові предмети та виробляти принципово нові продукти (сир, вино тощо),
   
315

другі істотно розширили харчову та енергетичну базу (одомашнення тварин, окультурення рослин, їх розведення та вирощування); в історичну добу, особливо у часи досить розвинених ринкових структур, люди намагаються осягнути соціальні сили, використати їх, керувати ними. Останнім часом спостерігаються виразні тенденції до використання, а то й контролю сил геологічної та космічної природи, а також ядерні та суб'ядерні взаємодії. Водночас відбувається лавиноподібне нарощення кількості речовин і матеріалів, які використовує сукупне людство.
    Невпинне нарощування та розширення субстратно-енергетичної бази життєдіяльності людини мало і має для людини як позитивні, так і негативні наслідки. Досліджують переважно позитивні наслідки, тенденції, що сприяли постанню людства як панойкуменного та космічного виду, яким він є нині. Але не менш вагомими є негативні наслідки, хоча про них говорять менше. Вже від первісного вогню постійно гинули беззахисні мешканці стійбищ — жінки та діти. Нині на людські "стійбища" в Європі та Азії, Африці та Америці, на землі та на воді, під водою й у повітрі спрямовані могутні пристрої — освоєне людьми речовинне та енергетичне єство довкілля. Але використовуючи або вивільняючи природні сили, які "дрімають" без людини, вона часто виявляється або непідготовленою для їх використання, або не здатна здійснити ефективний контроль за процесами протікання тих чи інших взаємодій. Хрестоматійними е приклади використання сил, вихід яких з-під контролю призвів до катастрофи, як це відбувалося у Чорнобилі, на хімічних комбінатах в Індії, унаслідок використання хімічної та бактеріологічної зброї під час в'єтнамської та ївших воєн у XX ст. тощо.
   У цілому природні підвалини життєдіяльності людини, з одного боку, визначають субстанційні можливості й обмеження буття, а з іншого — створюють передумови для сталого та тривалого існування і розвитку людства, однак останнє—за умови законовідповідності його практичної діяльності. Тому коеволюція суспільства та природи уявляється найприйнятнішим способом подальшого співіснування людини та природного довкілля.
   Поняття про природність людини. Розглянуті вище методологічні та теоретичні проблеми дають змогу тепер зупинитися на окресленні тих людських рис та властивостей, які можна назвати природними.
   Що ж являє собою природність людини? Загляньмо У пошуках відповіді до книги рекордів Гїннеса, яка фіксує ті з найвидатніших можливостей та рекордів людини, які характеризують Ті як природну істоту.
   
316

   


http://www.ipiend.gov.ua/img/monograph/file/institutional%20changes_site_185.pdf

ІНСТИТУЦІЙНІ ЗМІНИ ПОЛІТИЧНОЇ СИСТЕМИ СУЧАСНОЇ УКРАЇНИ: ОЦІНКА СТАНУ
ТА НАПРЯМИ ОПТИМІЗАЦІЇ

ВСТУП
 Політичний конфлікт в Україні 2013 – 2014 рр., однією з причин якого стала повна деформація політичної системи, зокрема функцій її інституційної підсистеми, засвідчив, що в державі нагальною є проблема ефективності механізмів інкорпорації політичного класу та повноцінності політичних інститутів, функції яких здебільшого спотворені, що й спричинило колапс системи державного управління і поглибило політичне відчуження. Перехід до парламентсько-президентської системи відповідно до конститу- ційної реформи 2004 р. не розв’яже цю проблему сам по собі. Ця модель за відсутності процесуальних законів і зміни ціннісних підходів до формування і функціонування органів державної влади та їх політичної відповідальності хоча й знижує рівень суб’єкти- візму у політичному процесі, проте містить значно більше ризиків для підтримки динамічної політичної стабільності, ніж консти- туційна модель 1996 р., а її ефективність зумовлена тим, наскільки дієвою буде інституційна підсистема. Отже, проблема аналізу ефе- ктивності інституційної підсистеми політичної системи України зумовлена викликами часу і свідчить на користь актуальності цього дослідження.
Відповідно, об’єктом вивчення у цьому дослідженні є інсти- туційна підсистема політичної системи України, яка являє собою певний каркас, так звану «політичну матрицю», і систему причинно- наслідкових зв’язків у всій політичній системі. Предметом вивчення є функціональність та ефективність наявних в Україні політичних інститутів з точки зору політичних практик, а саме: ефективність наявних соціальних ліфтів, функції яких виконують політичні партії і вибори, механізми інкорпорації політичного класу та інститути політичного представництва; наявні функції парла- менту як органу, який, поряд із законодавчою, виконує ряд інших функцій – установчу, контрольну, зовнішньополітичну та квазі- судову; інститут Президента та його роль в утвердженні в Україні відповідних політичних практик; система органів виконавчої влади з точки зору виконання ним функції державного адміністрування; стан механізмів артикуляції політичних інтересів та інститут полі- тичної відповідальності політичних акторів.
Методологічні підходи, використані в дослідженні, базуються на неоінституціоналістському баченні інституційних змін. Як відомо, для інституційних змін у політичній науці розроблено декілька альтернативних підходів у межах нового інституціоналізму. П. Холл і Р. Тейлор у своєму відомому есеї1 показали, що неоінституціоналісти намагаються обґрунтувати фактично три різні позиції і обстоюють сумарно такі точки зору: а) інститути змінюють конкретні політичні суб’єкти за умови наявності безпосередньої вигоди з погляду витраче- них засобів та отриманих результатів (неоінституціоналізм раціональ- ного вибору); б) впровадження нових інституційних практик можливе, якщо вони сприяють збільшенню соціальної легітимації їх учасників (соціологічний неоінституціоналізм)2; в) інститути встано- влюються колективно, при цьому враховуються політичні ідеали, індивідуальний вибір політичних суб’єктів не є визначальним (історичний неоінституціоналізм)3.
Як бачимо, перший підхід звужує розгляд до аналізу транс- акційних витрат суб’єктів, а другий, фактично, виходить на міждис- циплінарну межу із соціологією. Тому найбільш доречним методо- логічним інструментом, який дозволяє найбільш повно висвітлити проблему зміни політичних інститутів, на наш погляд, є історичний інституціоналізм. Представники лише цього напряму традиційно вра- ховують вплив суспільства та його цінностей на суб’єктів інституцій- них змін. Одним з актуальних прикладів застосування цієї методології є колективне дослідження під керівництвом В. Стріка і К. Телен, у рамках якого узагальнено значний досвід інституційних змін у роз- винутих країнах Заходу. Дослідники, замість дискретних і раптових, виявили в основному поступові і наростаючі зміни, часто ендогенні і навіть, в окремих випадках, зафіксовані єдино можливою поведінкою, породженою самим інститутом4; поняття «інститут» визначено як «набір правил, які зумовлюють очікувану поведінку та запобігають поведінці, що розглядається як небажана».
 Враховуючи феномен залучення широкого загалу громадян у 2014 р. до висунення вимог щодо інституційних змін, корисною для вивчення саме української специфіки є ще одна особливість нео- інституціоналістської моделі В. Стріка і К. Телен. Учені пропонують розглядати інститути як своєрідні соціальні режими регулювання поведінки у напрямі до суспільних ідеалів: «Визначення інститутів як режимів має ту перевагу для нас, що безпосередньо звертає увагу на джерела інституційних змін. Усі вони мають справу з фактом недосконалості запровадження правил у суспільстві та з постійною наявністю прогалини між ідеальним шаблоном правила та реальним шаблоном життя під його владою»6. Таким чином, окрім звернення до ідеологічних чинників інституційних змін, історичний інститу- ціоналізм дозволяє включити до розгляду також і неформальні інститути. У монографії Е. Роллера7, що опублікована, як і вище- згадана робота, у 2005 р. і виконувалася як частина дослідницької програми «Інститути і соціальні зміни», на наш погляд, дуже чітко вказано на найбільш характерні риси неформальних структур (саме так їх іменує Е. Роллер) та методологічний бік їх аналізу: «Нефор- мальні структури скеровані правилами, що постають із взаємодії між акторами і можуть бути зафіксовані емпірично. Неформальні структури відрізняються від дій як таких у тому, що вони є відносно тривалими групами ідей учасників (поточної взаємодії), до яких індивідуальні актори можуть чи вимушені пристосовуватися, коли діють»8. Відштовхуючись від такого підходу, у дослідженні увага закцентована на таких трьох аспектах: 1) неформальні інститути не тотожні реальності, вони, аналогічно до формальних інститутів, є лише наборами певних правил, ідей, схем взаємодії; 2) появу неформальних інститутів продукують поточні учасники взаємодії; 3) не всі індивідуальні актори добровільно погоджуються на подібні правила, окремі з них, як зазначає Е. Роллер, вимушені їх приймати, якщо бажають брати участь у взаємодії. Отож, наявність і перелік цих неформальних правил залежить від того, хто саме є доміну- ючими учасниками взаємодії: прийнятність для них нефор- мальних практик диктує необхідність приймати їх для усіх інших учасників. Таке розуміння неформальних інститутів залишає можливість врахування ідеалів як рушіїв інституційних змін. Важливою характеристикою є також «тіньова» природа неформа- льних інститутів, оскільки це, як зазначають Ґ. Хелмке та С. Ле- вітскі, «зазвичай неписані правила»9. Натомість, нормативно- правові акти є публічними і зафіксованими у матеріальній формі (документи, зареєстровані в установленому порядку), що зумо- влює відповідальність творців цих правил перед суспільством. У подальшому аналізі, і особливо формулюючи пояснення, автори керуватимуться наведеними ідеями.
Зауважимо, що авторський колектив не претендує на всеохоп- ний аналіз усього спектра політичних практик, які формуються під впливом функціонування тих чи тих політичних інститутів. Така робота вимагає значно більших часових меж і людських ресурсів. Однак у цьому дослідженні авторський колектив намагався про- аналізувати функціональність основних (системоутворюючих) політичних інститутів в Україні. Нині очевидно, що профанація в діяльності політичних партій, імітація артикуляції політичних інтересів, непрацюючі соціальні ліфти, перенесення центру законо- творчості з парламенту до Адміністрації Президента, девальвація ролі органів місцевого самоврядування на користь місцевих державних адміністрацій, а за роки президентства В. Януковича ще й формування паралельних структур так званих «наглядачів» («смотрящих») свідчить про спотворення органічних функцій політичних інститутів, що обернулося колапсом усього державного організму. Наслідком перерахованих профанацій стало форму- вання в Україні надзвичайно специфічної «політичної матриці», яка призводить до відтворення неправових практик, у якій народ, по суті, вилучений з процесів формування політичних рішень і перетворений у засіб їх легітимації, пропонованих політичним класом. Ще одним наслідком є розширення неконвенційних форм політичної участі, політичного свавілля, що підвищує конфліктний потенціал суспільства, розхитує державний організм і становить загрозу існуванню України як держави. Ігнорування і відверте нехтування науково обґрунтованими закономірностями суспільно- політичного розвитку, а по суті, дилетантизм і безвідповідальність у проведенні державної політики великою мірою пояснюють при- чини масштабів суспільно-політичної кризи, у якій нині перебуває Україна, а також анексії Криму Росією, війни на Донбасі.
Ця аналітична доповідь підготовлена фахівцями Інституту політичних і етнонаціональних досліджень ім. І. Ф. Кураса НАН України за результатами виконання наукового проекту: «Інсти- туційні зміни політичної системи сучасної України: оцінка стану та напрями оптимізації» відповідно до результатів конкурсу наукових проектів у рамках цільової комплексної програми наукових дослі- джень НАН України «Гуманітарні технології як чинник суспільних перетворень в Україні».
 
 РОЗДІЛ І ОСОБЛИВОСТІ ІНСТИТУЦІОНАЛІЗАЦІЇ ПОЛІТИЧНИХ ПАРТІЙ
Політичні партії у будь-якій демократичній країні у першу чергу виконують роль механізмів інкорпорації політичного класу – своєрідних соціальних ліфтів. Проте наскільки ефективною є роль партій як соціальних ліфтів, залежить від ступеня їх інституціо- налізації. У цьому відношенні траєкторія розвитку української багатопартійності є вкрай непослідовною і хаотичною, що зумо- влено насамперед опосередкованими факторами: типом виборчої системи, конфігурацією політичних інститутів, їх функціями. Тому у цьому розділі дослідження розглянемо специфіку інституціо- налізації політичних партій в Україні.
Інституціоналізація політичних партій – процес перетворення політичних партій зі звичайної асоціації у повноцінний консти- туційно-правовий інститут. Інституціоналізація політичних партій проявляється, по-перше, у конституціюванні, тобто включенні до кон- ституції основних принципів статусу політичних партій; по-друге, у законодавчій інституціоналізації, внаслідок якої правове становище партій отримує подальше регулювання у законі.
Діяльність партії, як і будь-якого іншого інституту у сучас- ному суспільстві, спирається на правові норми. Однак логіка розвитку політичних партій та партійних систем підпорядкована найважливішим соціальним закономірностям, які не завжди мож- на врегулювати на законодавчому рівні. А закріплення у законо- давстві інституту політичних партій передбачає тривалий і, як свідчить українська практика, вкрай суперечливий процес їх орга- нізаційного та політичного становлення.
У конституційному праві інституціоналізація партій трак- тується як процес їх правового оформлення, становлення ролі у дер- жавному механізмі, регламентації порядку утворення і діяльності як особливого політичного і правового інституту. В основі такого підходу насамперед розуміння правового інституту як сукупності норм, які регулюють однорідну групу суспільних відносин.
У політичній науці при вивченні процесів інституціоналізації на перший план виходить сама партія як колективний суб’єкт політичного процесу; питання ж правової регламентації розглядається як складова, яка розкриває один, хоча й важливий аспект її діяль- ності. Тому під правовою інституціоналізацією політичних партій розуміється процес формування державою нормативних типів її діяльності, а під політичною інституціоналізацією – процес їх структурно-функціонального становлення та розвиток як такого, що має власні системні якості, політичний інститут.
Зважаючи на те, що політична партія – це і соціальний, і по- літичний інститут одночасно, то і в реальності розвиток політичної партії як інституту може мати два види наслідків: соціальний ін- ститут безпосередньо не набуває правового закріплення; юридич- ний (політичний) інститут орієнтує майбутню поведінку людей на певні норми і правила, які фіксуються на нормативно-правовому рівні. Тобто партія може бути зареєстрована, але не вмонтована у суспільно-політичний процес формально, тим самим вона ніби застигає («зупиняється») на одному із етапів інституціоналізації. У такому разі про партію можна вести мову як про субінститут («псевдоінститут»), який, хоча й закріплений юридично, але не виконує належних функцій. У разі ж коли має місце дисфункція певного політичного інституту – такий інститут відмирає або ж його існування набуває суто формального характеру. Тобто вести мову про політичну партію як повноцінний інститут можна лише за умови, якщо політична партія бодай з різною результативністю – стає парламентською або ж лишається поза парламентом, – але виконує типові для політичної партії функції, що проявляється у її взаємодії з різними політичними акторами, інститутами, ставлен- ням (рівнем довіри) до політичних партій з боку громадян, а також суто формальними ознаками – партійна інфраструктура, організа- ційна структура політичної партії тощо.
Наголосимо, що процеси інституціоналізації політичних партій в Україні відбуваються за типовою (аналогічною до інших транзитних країн) схемою і етапами. Типовими є й фактори, які впливають на процеси інституціоналізації політичних партій. Звісно, тривалість цих етапів і ступінь політичної інституціоналі- зації безпосередньо детермінується характером політичних процесів, якістю і змістом законів (нормативно-правових актів), які у поєднанні створюють «політичну матрицю», частиною якої і є політична партія і під впливом розвитку якої перетворюється у політичний інститут.
Характерні риси інституціоналізації партій в Україні. Щодо України, як і щодо інших країн, можна застосувати типову схему політичної інституціоналізації, відповідно до якої на першому етапі виникають потреби, задоволення яких вимагає спільних дій, що спонукає суспільних акторів до об’єднання; на другому формуються загальні цілі, суспільні норми, зокрема правові, для забезпечення взаємодії відповідних суб’єктів; на третьому – встановлюється система санкцій для забезпечення реалізації норм і правил пове- дінки. Характерною рисою процесу інституціоналізації (правової та політичної) політичних партій в Україні є те, що і перший, і другий етапи мали форсований характер, тобто відбувалися протягом до- сить короткого проміжку часу – від артикуляції колективних (групо- вих) потреб до встановлення правових норм минуло приблизно 6 років (якщо не рахувати Українську Гельсінську групу, створену у 1976 р., яка висувала переважно вимоги щодо дотримання прав людини). Цей період тривав з середини 1980-х рр. – початку так званої «Перебудови», ініційованої М. Горбачовим. Правове під- ґрунтя діяльності партій на цьому етапі становили Конституція УРСР (зі змінами від 24 жовтня 1990 р.) та Закон «Про об’єднання громадян» (1992 р.). Зокрема, ст. 49 Конституції проголошувала право громадян на об’єднання у політичні партії, яким гаранту- вались умови виконання статутних завдань; ст. 7 – надавала партіям, громадським організаціям і рухам право через їх представників, обраних до Рад народних депутатів, та в інших формах «брати участь у розробці і здійсненні політики республіки, в управлінні державними і громадськими справами»10.
Закон «Про об’єднання громадян» визначив політичні партії як «об’єднання громадян – прихильників певної загально- національної програми суспільного розвитку, які мають головною метою участь у виробленні державної політики, формуванні органів влади, місцевого та регіонального самоврядування і представництво в їх складі»11;
 • встановив норму, згідно з якою політичні партії в Україні можуть створюватися лише із всеукраїнським статусом. Це стало підставою для припинення діяльності деяких регіональних партій (зокрема, в АР Крим) чи їх трансформацію у формально загально- національні, що сприяло певній стабілізації партійної системи;
• запровадив обмеження на фінансування політичних партій (зокрема, іноземними суб’єктами, а також державними органами, установами, підприємствами та організаціями). Це мало сприяти обмеженню впливу на діяльність партій органів влади та держави в цілому, а також звуженню каналів зовнішнього впливу.
Наслідком правової інституціоналізації стала інтенсивна полі- тична інституціоналізація партій. Якщо звернути увагу на періо- дизацію процесів інституціоналізації політичних партій в України, то у їх основі лежить критерій нормативно-правового регулювання, оскільки правова інституціоналізація характеризується більшою конкретикою і виразністю, ніж політична. Втім і правова, і політич- на інституціоналізація – процеси взаємопов’язані і конвергентні, хоча в Україні саме правова інституціоналізація має більш вираже- ний характер і часом передувала політичній. За критерій періодиза- ції обрано нормативно-правове регулювання діяльності політичних партій, відповідно до яких, за логікою, мали б відбуватися і процеси політичної інституціоналізації партій. Проте саме ця складова інституціоналізації політичних партій в Україні розвивається не за класичною схемою, що нівелює роль політичних партій як політич- них інститутів, які виконують функцію інкорпорації політичного класу – своєрідних «соціальних ліфтів».
Так, протягом 1990 – 1994 рр. (1-й етап інституціоналізації політичних партій) політичні партії створювалися переважно «знизу» (єдиною партією, бізнес-проектом цього періоду можна вважати ВО «Громада») внаслідок перетворення громадських рухів та громадських ініціатив і мали виразне ідеологічне забарвлення. Основним розмежувальним фактором у цей період було ставлення до незалежності України, до процесів капіталізації економіки.
Проте оскільки цей період – це початковий етап правової та політичної інституціоналізації політичних партій, щодо нього не- можливо застосувати теорію ефективних парламентських партій та теорії правлячих коаліцій. Оскільки вибори до Верховної Ради І скликання відбувалися 30 березня 1990 р., крім правлячої КПУ, інші партії не могли брати в них участь. Тому політична структу- ризація парламенту відбувалася безпосередньо у процесі функціо- нування парламенту за ідеологічним критерієм «ліві – не ліві політичні сили» (зокрема, це прокомуністична «Група 239» і націо- нально-демократична «Народна рада»)12.
На наступних парламентських виборах (1994 р.), які вже прово- дилися на повноцінній плюралістичній основі за мажоритарною сис- темою абсолютної більшості, партії мали право висувати кандидатів в одномандатних округах. За результатами виборів у парламенті були представлені 14 партій. Відносну більшість (133 мандати) отримали ліві партії, праві і правоцентристи – 53, центристи – 14. Проте лише шість політичних партій висунули своїх кандидатів офіційно (КПУ, НРУ, СПУ, УРП, КУН, Партія праці). Оскільки жодна політична пар- тія не мала необхідної кількості депутатських мандатів для форму- вання стійкої більшості, голосування у парламенті було ситуативним. Депутати парламенту були об’єднані у 11 (пізніше 10 фракцій). Показово, що лише дві партії – КПУ та НРУ – мали достатню кіль- кість мандатів для створення власних фракцій13. Оскільки більшість депутатського корпусу становили позапартійні депутати, протягом каденції парламенту другого скликання його політичне структуруван- ня кілька разів змінювалося. Депутатські фракції і групи утво- рювалися як на партійно-ідеологічній основі, так і за регіональними та корпоративними ознаками.
Також під час проведення перших виборів Президента Ук- раїни у 1991 р. партії вже мали право висувати своїх кандидатів. Зокрема, на президентських виборах 1991 р. із семи кандидатів троє були лідерами легалізованих партій (Л. Лук’яненко – УРП; Л. Табурянський – Народна партія України, В. Чорновіл – НРУ). На виборах 1994 р. партійним лідером був один кандидат – О. Мороз (СПУ). Характерною рисою цього періоду, яка не була типовою для пострадянських республік, – було домінування пар- ламенту в системі органів державної влади (так званий «супер- парламентаризм»), що мало наслідком перманентний конфлікт між Президентом України Л. Кравчуком і Верховною Радою України. Проте усі ці політичні процеси у поєднанні із норма- тивно-правовим закріпленням сфери компетенцій політичних партій у своїй взаємодії стимулювали розвиток політичних партій і видозмінювали умови інституціоналізації і політичних партій, і, відповідно, партійної системи.
Про глибину процесів і правової, і політичної інституціоналі- зації партій свідчить насамперед рівень залучення політичних пар- тій до процесів ухвалення політичних (у нашому випадку держав- них) рішень. І якщо зануритися саме в цей бік питання, то стане зрозуміло, що в Україні саме опосередкованих засобів, які б стиму- лювали процеси інституціоналізації, – недостатньо. Першочергова перешкода, яка не стимулювала процеси інституціоналізації по- літичних партій, полягала у принципі формування уряду і визначе- них законодавчо сферах компетенції саме парламентських партій. З прийняттям Конституції України у 1996 р. політичні партії отри- мали конституційне закріплення свого статусу та функцій (ст. 36), також на конституційному рівні було регламентовано їх створення та діяльність (ст. 37)14. Місце партій у системі влади обмежувалося їх правом брати участь у виборах. Однак, з точки зору ролі та місця партій в системі державної влади, змін, порівняно з попереднім періодом, фактично не відбулося. Партії й надалі не отримали права повноцінної участі у формуванні уряду. Однак у Конституції було закріплено напівпарламентський принцип формування уряду, тобто парламент давав згоду на призначення Прем’єр-міністром кандидатури, внесеної Президентом. Парламентські ж партії брали досить номінальну участь у формуванні уряду, оскільки санкцій, які були б застосовані у разі їх незгоди, не передбачалося ані сто- совно парламенту, ані стосовно Президента. Така інституційна недовизначеність здатна була призвести до тривалої політичної кризи, стагнації політичного процесу.
З прийняттям нового Закону «Про вибори народних депута- тів України» у 1997 р. запроваджувалася змішана лінійна мажо- ритарно-пропорційна виборча система у співвідношенні 50:50 при чотиривідсотковому обмежувальному бар’єрі. Тобто партії отри- мали право висунення кандидатів у 225 одномандатних виборчих округах і за виборчими списками в загальнодержавному багато- мандатному виборчому окрузі, що означало перехід до нового (другого) періоду інституціоналізації політичних партій. Внаслідок застосування цієї виборчої системи у парламентських виборах 1998 р. взяли участь 21 партія і 9 виборчих блоків, які об’єднали 19 політичних партій. Це стало стимулом до утвердження політичних партій як політичних акторів. Проте це не додало політичного структурування парламенту.
У парламентських виборах 1998 р., що проводилися на основі нового виборчого Закону, взяла участь переважна біль- шість (40 з 52) легалізованих на той час партій: 21 – самостійно; 19 – у складі дев’яти виборчих блоків. Обмежувальний бар’єр подолали сім партій та один блок (до його складу входили дві партії), депутати в одномандатних округах представили ще 13 по- літичних партій. Таким чином, у Верховній Раді ІІI скликання були представлені 22 політичні партії. На початку діяльності парламенту були утворені фракції всіх восьми політичних сил, що подолали виборчий бар’єр, до складу фракцій ввійшли 395 з 450 депутатів15.
Однак пізніше фракційна структура парламенту зазнала суттєвих змін, у тому числі під впливом тиску з боку Адміністра- ції Президента. У ньому утворилися фракції партій, що зазнали розколу (наприклад, НРУ та НРУ – 1), а також фракції новоутво- рених чи позапарламентських на час виборів партій. Це відбува- лося, насамперед, через зміну партійності народних депутатів і масові міжфракційні переходи часто під впливом лояльних до Президента бізнес-структур, і, по суті, парламент вже адекватно не відображав політичні уподобання виборців.
Новим стимулом у подальшій правовій інституціоналізації політичних партій в Україні стало прийняття Закону «Про полі- тичні партії в Україні» (2001 р.). Цей Закон унормував порядок створення та діяльності політичних партій і приймався нібито з метою стимулювання розвитку партійної системи. Однак всупереч короткостроковому позитивному ефекту, законодавча регламентація не стала дієвим чинником реалізації цілей, які ставились у процесі розробки і прийняття закону. Понад те, після прийняття нового закону почали масово створюватися партії-проекти фінан- сово-промислових груп та бізнес-структур («Трудова Україна», «Прагматичний вибір», «Солідарність» та ін.), «партії-клони» існуючих, переважно відомих партій. Наслідком прийняття нового закону та у поєднанні з зафіксованим у Конституції принципом формування уряду в Україні набула подальшого розвитку тен- денція формування уряду на «псевдопартійних» засадах. А саме: Президент вносив на розгляд парламенту кандидатуру на посаду Прем’єр-міністра з урахуванням партійного складу більшості з тим, щоб ця кандидатура була підтримана. Проте, зважаючи на те, яким чином формувалася більшість (як відомо, у більшість депу- татів часто «заганяли» за допомогою фіскальних органів, підкупу і т.д.), вона зазвичай була пропрезидентською, що, по суті, робило Президента главою виконавчої влади, зважаючи на його преро- гативи щодо коригування складу Кабінету Міністрів.
Парламентські вибори 2002 р. спричинили появу нових тенденцій у розвитку партійної системи країни. Ці вибори, як і попередні, відбувалися за змішаною виборчою системою. В них взяли участь понад 80 політичних партій – більшість із зареєстро- ваних на час виборів. За партійними списками у виборах взяли участь 21 політична партія і 12 блоків. Проте критерієм поділу цих партій на опозиційні та проурядові став критерій ставлення знову ж таки до політики глави держави. Такого поняття, як «розділене правління», що характерно для країн Західної і Центрально-Схід- ної Європи (глава держави і уряд за результатами парламентських виборів представляють різні – опозиційні – політичні сили) в державі не існувало і не могло виникнути, оскільки уряд форму- вався на напівпарламентській основі. Таким чином, партії досить специфічним способом виконували одну зі своїх основних функцій – владну, що унеможливлювало їх повноцінну інкорпорацію в про- цеси прийняття політичних рішень і свідчило про радше фор- мальну роль у політичній системі – партії не стали повноцінними політичними акторами.
На подальші процеси правової і політичної інституціоналізації партій безпосередній і визначальний вплив мав Закон «Про вибори народних депутатів Верховної Ради України» (березень 2004 р.) та Закон «Про вибори до органів місцевого самоврядування» (квітень 2004 р.), який запровадив пропорційну виборчу систему, і Закон «Про внесення змін до Конституції України» (грудень 2004 р.). Основні зміни стосувалися зміни ролі політичних партій у вибор- чому процесі – вони набули статусу єдиних суб’єктів виборчого процесу. Згідно з новим законом весь склад парламенту обирався у багатомандатному загальнодержавному виборчому окрузі за спи- сками політичних партій (блоків). Виборчий бар’єр було знижено з 4% до 3%. За партійними списками мали обиратися також Верховна Рада АР Крим, обласні, районні та районні в містах ради.
Унаслідок конституційних і законодавчих змін партії отри- мали максимальні, за весь період існування України як неза- лежної держави, можливості для реалізації власних політичних програм на загальноукраїнському та місцевому рівнях. Не менш важливе значення мав той факт, що партії отримали право форму- вати коаліцію депутатських фракцій, до повноважень якої на- лежало формування уряду. Таким чином, партії стали головними суб’єктами впливу не лише на законодавчу, але й на виконавчу гілку влади, а опосередковано (через парламентську більшість) – і на судову владу.
У цей період було зареєстровано ряд нових політичних партій, які створювалися за принципом «згори» як «персональні політичні проекти» (Європейська партія України (М. Катеринчук), «Союз лівих сил» (В. Волга), «Українська платформа» (П. Жеб- рівський) та ін.). Ці партії створювалися як суто прагматичні, по суті, не були носіями ніякої ідеології. Наслідком цих процесів стало перетворення української політики у політичний ринок, де конкурували не політичні ідеї, національні інтереси, а політичні амбіції, а українська політика стала вкрай персоніфікованою і малопередбачуваною. Більше за те, політичні партії, по суті, усуну- лися від виконання своїх безпосередніх функцій – представництва соціальних інтересів, посередницької, перетворившись у політи- чний ліфт для окремого кола осіб, які забезпечували фінансові та кадрові ресурси цієї партії, інструмент політичної легітимації конкретних осіб та їх інтересів.
З набуттям чинності змін до Конституції (з 1 січня з 2006 р.) політичні партії і виборчі блоки дістали право формування коаліції депутатських фракцій, а у складі коаліції – на фор- мування уряду. Таким чином були створені безпосередні мож- ливості для реалізації програм партій, які дістали підтримку на виборах через вертикаль виконавчої влади. Важливою складо- вою конституційних змін було запровадження елементів «пар- тійного» («імперативного») мандата (ст. 81 Конституції) для стабілізації політичної структури парламенту, створення обме- жень для міжфракційних переходів депутатів. Попри те, що ця норма не була запроваджена в повному обсязі, вона сприяла посиленню контролю партій над обраними депутатами. Після виборів 2006 р. процес формальної партизації влади та політики в цілому сягнув найвищої за весь період незалежності України позначки: вперше всі найвищі посадові особи держави – Президент, Голова Верховної Ради і Прем’єр-міністр були ліде- рами політичних партій.
Перерозподіл повноважень між Президентом і парламентом, надання парламентській коаліції повноважень з формування уряду значно підвищили важливість і «політичну ціну» посади Прем’єр- міністра для політичних партій, що брали участь у парламентських виборах. Водночас, збереження посади Президента із сильними повноваженнями зумовило її важливість для політичних сил. Як свідчить розвиток подій після президентських виборів 2010 р., це відкрило можливість для фактичної монополізації впливу на всю систему влади політичною партією, яка перемогла. Понад те, в Україні фактично було нівельовано поняття «ефективна парла- ментська партія». З цього часу в Україні механізми ухвалення політичних рішень набули ознак характерних радше для неопатри- моніальних суспільств. Тобто факт, коли партія класифікується як ефективна парламентська партія, не означає того, що вона автоматично має брати участь у формуванні Кабінету Міністрів. По суті, відбулося заміщення повноцінного процесу коаліціюван- ня, характерного для країн Західної та Центрально-Східної Європи, коли виключно ефективні парламентські партії є суб’єктами парла- ментської коаліції. В Україні цей процес не визначався резуль- татами парламентських виборів, оскільки в українських реаліях поняття «ефективна парламентська партія» була замінена поняттям «партія, наближена до Президента», що автоматично гарантувало їй усі преференції під час формування Кабінету Міністрів. Таким чином було спотворено логічний ланцюжок «виборець – партія – фракція – урядова коаліція – уряд», характер якого визначається виключно у ході електорального відбору.
Крім того, після відміни Конституційним Судом України конституційної реформи 2004 р. («Закон про внесення змін до Конституції України» від 8 грудня 2004 р.) у жовтні 2010 р. повернулися до моделі інкорпорації еліт, зафіксованої Конститу- цією України зразка 1996 р., що унеможливлювало повноцінне відтворення та кооптацію еліт та лідерів виключно у процесі електорального відбору. Через те, що парламентські партії були позбавлені функції формування уряду (ця функція парламентом виконувалася опосередковано), що деформувало виконання полі- тичними партіями загалом повноцінного виконання їх функцій (представницька, посередницька). Як наслідок, це спотворило власне ідею електоральної демократії і поглибило рівень полі- тичного відчуження з усіма негативними наслідками (саботаж ре- форм, низький рівень довіри до органів державної влади, полі- тичний колапс і стагнація суспільно-політичної та економічної сфер) і, зрештою, вилилося у Революцію Гідності.
Таким чином й інституційна спроможність політичних партій в Україні залишалася сумнівною. Зокрема, до прийняття змін до Конституції України у грудні 2004 р. місце і роль партій у системі влади обмежувались їх участю у виборах Президента та у виборах народних депутатів України. Партії могли мати власні фракції в парламенті, проте мали дуже обмежені можливості впливу на формування та діяльність органів виконавчої влади. Вирішальну роль у формуванні уряду і спрямуванні його діяльності відігравав Президент, відповідно, уряди формувалися на позапартійній основі, за «принципом професіоналізму». Лише на третьому етапі еволюції партійної системи (2004 – 2010 рр.) під час формування складів уряду починають певною мірою враховуватися позиції політичних партій – що зумовлювалося вищим рівнем «партизації» парламентів ІІІ і ІV скликань, необхідністю забезпечення парламентської під- тримки при затвердженні кандидатури Прем’єр-міністра і Програми діяльності уряду.
З точки зору динаміки утворення політичних партій в Україні, то вона відзначається високою інтенсивністю:
  Серед чинників, які зумовили високу інтенсивність утворен- ня політичних партій, вітчизняна дослідниця М. Кармазіна від- значає такі: по-перше, ухвалення у2001 р. Верховною Радою України Закону «Про політичні партії в Україні» (необхідність збору 10 тис. підписів громадян, які мають право голосу, не менш як у 2/3 районів 2/3 областей України, міст Києві та Севастополі, АР Крим, а також створення протягом шести місяців з дня реєстра- цій своїх організацій в більшості областей України, у містах Києві і Севастополі, АР Крим), по-друге, перевірка Мін’юстом партій на предмет його дотримання. Наслідком цієї перевірки стало ану- лювання реєстраційних свідоцтв 28 партій, котрі не змогли пройти шлях інституціоналізації (зміцнення, набуття значення, стійко- сті)»16. Позитивні очікування були пов’язані також зі змінами до законодавства, якими запроваджувалося державне фінансування статутної діяльності партій (листопад 2003 р.). Цей захід міг сприяти ослабленню залежності партій від ФПГ, підвищенню рівня прозорості партійних фінансів. Однак дія цих норм була заблоко- вана законами про Державний бюджет України на 2006 р. і 2007 р. (відповідно, урядами В. Януковича та Ю. Тимошенко), надалі, попри відповідне рішення Конституційного Суду, державне фінан- сування партій так і не було запроваджене.
Показником політичної інституціоналізації політичних пар- тій є рівень та динаміка зміни ефективних парламентських партій. Якщо брати до уваги цей індикатор, то динаміка зміни чисельності ефективних парламентських партій в Україні також з точки зору послідовності перебігу процесів політичної трансформації цілком зіставна із посткомуністичними країнами, які перебувають у фазі консолідації демократії – 4-6 партій. Проте часта зміна правових факторів інституціоналізації політичних партій спричинила досить спорадичні процеси і їх політичної інституціоналізації. Тому тут слід виокремлювати кількісні (формальні) та якісні (фактичні) характеристики цього процесу.
Власне ж партійну систему (у її класичному розумінні) України останніх років (до середини 2014 р. і політичного пере- форматування, яке відбулося після Революції Гідності) утворювало кілька політичних партій, які були представлені у парламенті різних каденцій своїми фракціями (Партія регіонів, БЮТ, Комуністична партія України, «Наша Україна – Народна самооборона»). В Україні й надалі проблематичним є питання усвідомлення громадянами ролі та значення політичних партій як політичних інститутів. Як за- свідчують соціологічні дослідження, нині проявляється тенденція до зменшення кількості громадян, які є членами політичних партій. Якщо у 2008 р. – 2,8%, то у 2010 р. – 3% громадян, у 2012 р. – 2,2%17. Зважаючи, що від початку 1990-х рр. ця цифра жодного разу не перевищувала 2% (винятком є лише 2004 р., що пов’язано з «помаранчевою революцією»), можна стверджувати, що це свідчен- ня суттєвого підвищення інтересу до політичних партій. Якщо ж звернутися до тих самих досліджень Інституту соціології НАН України, то кількість громадян, які вважають, що «багатопартійна система Україні не потрібна», протягом 1994 – 2012 рр. збільшилася з 29,8% до 43,9%. Відповідним чином змінилася й кількість тих, хто вважає, що Україні багатопартійна система потрібна: з 36,1% до 22,6%18. Проте на запитання, чи є в Україні серед наявних політич- них партій і рухів такі, яким можна довірити владу, у 1994 р. 13,9% респондентів відповіли позитивно, у 2010 р. 29,9% респондентів також дали ствердну відповідь, то у 2012 р. ствердну відповідь дали лише 18,7% опитаних19, що підтверджує зроблені нами висновки про деінституціоналізацію політичних партій і зниження їх ролі як соціальних ліфтів.
 З 2014 р. після Революції Гідності партійна палітра України істотно змінилася. З огляду на повернення до Конституції України у редакції 2004 р., тобто повернення до парламентсько-президентської форми правління, можна вести мову про початок нового етапу в інституціоналізації політичних партій в Україні. Проте збереження старого типу виборчої системи (мажоритарно-пропорційної у спів- відношенні 50:50) свідчить про збереження старих механізмів інкор- порації політичного класу і спотвореної моделі соціальних ліфтів, що не відповідає ні викликам часу, ні є адекватним парламентсько-прези- дентській республіці. Незважаючи на те, що дострокові парламентські вибори 2014 р. міжнародними спостерігачами визнані найбільш чесними і прозорими й оновлення парламентського корпусу на 54%, сам спосіб формування парламенту у поєднанні з наявними парла- ментськими процедурами (відсутність імперативного мандата, не- досконалі механізми політичної відповідальності парламенту, низька парламентська дисципліна, неврегульованість статусу парламентської опозиції) породжує велику кількість ризиків, здатних призвести до парламентських криз. Крім того, наявна система виборів, недиферен- ційований підхід при застосуванні обмежувального бар’єра до партій та до виборчих коаліцій розмиває реальне політичне структурування суспільства, підтримуючи тим самим інерційність наявної вкрай неефективної, заснованої на неформальних інститутах, політичної системи. А за нинішніх умов війни з Російською Федерацією будь-які політичні конфлікти в Україні створюють ризики і загрози існуванню України як суверенної держави.
Підсумовуючи, зазначимо:
По-перше, процеси правової інституціоналізації політичних партій в Україні розвивалися досить стрімко, але мали позитивний вплив на процеси політичної інституціоналізації і стимулювали розвиток плюралістичної політичної системи. Конституційне унор- мування компетенцій політичних партій повною мірою створювало підстави для перетворення новостворених політичних партій у повноцінних політичних акторів.
По-друге, регламентація утворення та діяльності політичних партій ввела їх у рамки визначених «правил гри», змусивши тим самим грати на політичному ринку за допомогою цивілізованих і загальновизнаних політичних прийомів, що стабілізувало полі- тичні процеси в Україні.
 По-третє, правове поле діяльності політичних партій в Україні та зміни, що в ньому відбувалися, сприяли розвитку партійної сис- теми. Водночас, позитивний вплив деяких норм, які цілеспрямовано запроваджувалися з метою стимулювання розвитку політичних пар- тій, нівелювався впливом ряду чинників, які можна окреслити так: збереження принципу Хейра під час підрахунку голосів, натомість як у країнах з низьким рівнем політичного структурування парламенту та істотними диспропорціями у розвитку партійної системи застосо- вується принцип Д’Конта під час підрахунку голосів, коли більшість парламентських бонусів отримують середні парламентські партії.
По-четверте, перехід до змішаної, а згодом до пропорційної виборчої системи сприяв появі ефективних парламентських партій і стимулював в Україні перехід від атомізованої (псевдо-) партійної системи до виразно багатопартійної системи і до політичного структурування парламенту, що стимулювало процеси законотво- рення. Для країн з дефіцитом унормування (так званим «правовим вакуумом») цей фактор є неодмінною умовою розвитку.
По-п’яте, процеси правової інституціоналізації розпочалися як консенсус еліт (дуже вузького прошарку) щодо політичного плюралізму. Проте в Україні фактично процеси правової інсти- туціоналізації випереджали процеси інституціоналізації політич- ної. Це, власне, й позначилося на особливостях подальших проце- сів і правової і політичної інституціоналізації. З’явилися своєрідні «інституційні пастки». Тобто процеси правової інституціоналізації не мають належного впливу на політичну інституціоналізацію пар- тій, а також решти політичних інститутів через неузгодженість процесів правової інституціоналізації інших політичних інститутів (виборів, парламентаризму тощо).
По-шосте, штучне відсторонення партій від політичної кон- куренції уповільнило й деформувало розвиток партійної системи і спричинило утвердження специфічного поняття «партія влади» – провладні партії, які створювалися окремими політиками для політичного прикриття і обслуговування інтересів влади. Це при- звело до появи не ідеологічних, а так званих «функціональних» партій, роль яких зводилася до легітимації політичних рішень, які вироблялися у Адміністрації Президента (далі в тексті цей специ- фічний процес буде розглянуто детально).
 По-сьоме, водночас, пропорційна виборча система у модифі- кації, запровадженій в Україні, із формуванням загальнонаціональ- ного виборчого округу, закритими партійними списками, відсутні- стю преференційного голосування – призвела до мінімізації зв’язку між партією та її електоратом.
По-восьме, скасування конституційної реформи у 2010 р. спричинило згортання процесів правової і, як наслідок, політичної інституціоналізації партій, оскільки парламентські партії втратили канали для повноцінного виконання ними своїх функцій. Прийнят- тя Закону «Про вибори народних депутатів» у 2012 р. і повернення до змішаної виборчої системи, по суті, відкинуло процеси політич- ної інституціоналізації партій у період кінця 1990-х – початок 2000-х рр., тому що процеси відтворення політичного класу набули ознак, характерних для цього періоду, а поняття «правляча партія» набуло формального характеру. Наразі маємо підміну понять «по- літична партія» – «група тиску» – «лобістське угруповання» – «політичний ліфт» – «політична корпорація», а опосередковані фактори стимулювання розвитку партійної системи як системи артикуляції політичних інтересів, політичних партій як соціальних ліфтів мають вкрай незадовільний характер. Ця система й надалі стимулює процеси монополізації влади фінансово-промисловими групами, за якої механізми інкорпорації політичного класу мають досить замкнений характер, і не здатна зруйнувати монополію фінансово-промислових груп на владу.
І нарешті, проведення позачергових парламентських виборів 2014 р. на основі старої змішаної (мажоритарно-пропорційної сис- теми) не сприяло ані політичному структуруванню парламенту, ані підвищенню політичної відповідальності партій, окремих депутатів і, відповідно, Верховної Ради. Допущена помилка, по суті, не виправила неадекватність ролі, яка покладається на парламент у парламентсько-президентській республіці, і механізмів інкорпора- ції політичного класу, адекватних цій формі державного правління. Це дає підстави стверджувати про наявність ризиків, здатних дестабілізувати роботу парламенту нинішнього скликання і розвал правлячої коаліції, оскільки в даному випадку парламентарі досить опосередковано зв’язані партійними зобов’язаннями, а отже, рівень ситуативності і суб’єктивізму для вироблення політичних рішень залишається вкрай високим.

 РОЗДІЛ ІІ УКРАЇНСЬКИЙ ПАРЛАМЕНТАРИЗМ: НЕФОРМАЛЬНИЙ ВИМІР ФОРМАЛЬНИХ ФУНКЦІЙ
Парламентаризм історично утверджувався як реалізація ідеї народного представництва і вже в сучасну добу розуміється як система взаємодії держави й суспільства, базована на «особливій і суттєвій ролі вищого і постійно діючого представницького органу в здійсненні державно-владних функцій»20. У цьому тлумаченні представництво означає передусім репрезентацію інтересів грома- дян, що мають можливість обирати своїх делегатів до відповідного органу державної влади і наділяти їх правом такого представлення. Однак через парламентаризм знаходить своє відображення не лише комплекс феноменів, які пов’язані з реалізацією ідеї народного суверенітету. Конкретні моделі парламентаризму здатні також репрезентувати соціополітичну специфіку конкретної держави і суспільства, в яких вони реалізуються, в найширшому сенсі. І заса- ди політичних процесів, глибинні і поточні суспільні конфлікти, і особливості суспільного договору, і функціонування базових полі- тичних інститутів, і багато іншого відображають себе через парламентаризм. Ця властивість особливо помітна в суспільствах, де відсутня політична стабільність, коли інституціоналізація парла- ментаризму не може бути сталою і фіксованою. Український пар- ламентаризм за весь період державної незалежності є яскравим підтвердженням цього.
Дистанція між формальними і неформальними інститутами, властива для української політики і соціуму, загалом яскраво відо- бражається і унаочнюється на рівні українського парламентаризму. Химерна взаємодія публічного і тіньового, декларованих і при- хованих інтересів, формальних і неформальних функціональних виявів – усе це невід’ємні характеристики діяльності українського парламенту.
 Верховна Рада України внаслідок своєї природи є органом влади, на який фокусується найбільше суспільної уваги. Відповідно, так чи інакше, але простір публічного – офіційного – формального для неї найбільш розвинутий порівняно із іншими державними інституціями. В той же час (і певною мірою через таку відносно ви- соку публічність Верховної Ради) неформальна складова українсь- кого парламентаризму виявляє себе в більш глибоких, розвинутих, мобільних, високоадаптаційних вимірах. Стала реалізація ряду не- формальних функцій стала основою для утвердження в парламенті низки внутрішніх неформальних інституцій. Однак неформальні функції виконуються і формальними парламентськими інститу- ціями. Загалом, між формальними і неформальними функціями, між офіційними і неформальними внутрішньопарламентськими інсти- туціями встановився складний взаємодоповнювальний зв’язок. При цьому провідну і навіть визначальну роль у діяльності Верховної Ради, українського парламентаризму в цілому перебрав на себе саме неформальний сектор.
Особливим варіантом зазначеної конвергенції формального та неформального стали неформальна реалізація формальних функцій, а також практика поглинання формальних інститутів неформальними.
Наразі функціональна специфіка українського парламенту виглядає так:
офіційні функції, публічно декларовані і закріплені в базових документах;
традиційні функції – ті, які властиві парламентам у цілому і які не завжди прямо задокументовані;
неформальні функції – ті, які не належать до згаданих вище категорій, але які де-факто реалізуються українським парламентом та його інститутами.
Інституційна спроможність українського парламентаризму, зокрема особливостей взаємодії його формальних та неформальних функцій, визначається як часовими традиціями, частина яких оформилася ще на початку незалежності, так і тими трансфор- маціями, які він зазнав у часи правління В. Януковича. Сьогодні до них додалися чинники, пов’язані із викликами постреволюційної ентропії та військовими діями на Сході країни.
Розділ II. Український парламентаризм: неформальний вимір... 27
 Загалом же, на початок 2014 р. сформувалася така модель формальних і неформальних аспектів взаємодії в українському пар- ламенті, яка сама собою може оцінюватися як криза українського парламентаризму. В конкретно історичних обставинах революції та наступної війни з Росією вона стала одним із елементів загальної кризи української державності, яка триває донині. При цьому кризова особливість українського парламентаризму в постреволю- ційний період не особливо виразно ідентифікується в політичних комунікаціях чи аналітичних оцінках. Однак її значення істотно посилюється у зв’язку із переходом до парламентсько-президентсь- кої моделі правління. Перспективи нової спроби системних реформ в Україні та протидії зовнішнім і внутрішнім загрозам державності тісно пов’язані з необхідністю гармонізації формальних і нефор- мальних функцій та інституцій українського парламентаризму, і, власне, від відновлення та продуктивної модернізації парламен- таризму загалом.
Український парламентаризм: траєкторія інституційних трансформацій. Відсутність тривалого періоду визначених (не лише діючих) офіційних «правил гри» Верховної Ради визначальним чи- ном позначилися як на її інституційному розвитку як вищого органу державної влади в цілому, так і на функціональних особливостях зокрема. Часті зміни повноважень, структури, публічних та «тіньо- вих» форматів внутрішньої конфігурації суттєво ускладнювали кристалізацію сталих інституційних форм як всередині самої Вер- ховної Ради, так і українського парламентаризму загалом.
Із 7 скликань Верховної Ради України повну каденцію від- працювали 4. При цьому 3 з них поспіль – II (1994 – 1998 рр.), III (1998 – 2002 рр.) та IV (2002 – 2006 рр.). Ще однією повночасовою була Верховна Рада VI скликання (2007 – 2012 рр.). I скликання (1990 – 1994 рр.) було перерване рішенням про саморозпуск у контексті економічної кризи і шахтарського страйку. Другим парламентом із дочасно перерваною каденцією стала Верховна Рада V скликання. Її розпуску передувала глибока криза щойно введеної з 1 січня 2006 р. парламентсько-президентської форми правління. Безпосереднім ініціатором розпуску парламенту став тодішній Президент В. Ющенко, який посилався на свої консти- туційні повноваження і мотивував таке рішення «ігноруванням більшістю у Верховній Раді України конституційних вимог щодо формування коаліції депутатських фракцій»21, а саме – так званої «Антикризової коаліції», створеної його політичними противни- ками із Партії регіонів (із дорученням КПУ та СПУ). Втім, указ від 2 квітня 2007 р. лише розпочав процес припинення повноважень парламенту, а самі дострокові вибори стали можливими лише вна- слідок складного міжелітного конфлікту, тривалого і нелінійного переговорного процесу і, нарешті, складних домовленостей між тодішніми «центрами сили» української політики. В підсумку, формальним юридичним приводом для припинення повноважень Верховної Ради став інший – зменшення конституційного складу парламенту до менш ніж 2/3 (288 депутатів) через добровільне зречення своїх мандатів депутатами від тогочасної опозиції. Таким чином, домовленості еліт полягали в приведенні парламенту до штучної недієздатності.
Нарешті, Верховна Рада VII скликання передчасно припинила свої повноваження через масштабні потрясіння, які відбуваються з Українською державою і соціумом у контексті повалення режиму В. Януковича. В мотиваційній частині відповідного указу Президента містяться лише посилання на відповідні правові позиції – «керу- ючись частиною другою статті 77, частинами шостою і сьомою статті 83, пунктом 1 частини другої статті 90 Конституції України та відповідно до пунктів 7 і 8 частини першої статті 106 Конституції України»22. Однак це рішення стало можливим теж через штучне створення офіційної підстави – пропрезидентська фракція навмисне саме задля цього вийшла із парламентської більшості, а інші депутатські утворення утрималися навіть від спроб формування нової. Це дає підстави розглядати переривання каденції як домо- вленість між політичними елітами. Втім, на відміну від 2007 p. і навіть від 1993 – 1994 рр. вона стала радше вимушеною. Реальних же причин розпуску Верховної Ради VII скликання ціла палітра, але головні з них: цілковита делегітимізація цього складу парламенту, вимоги зміни парламенту з боку більшості громадян, низька фун- кціональна спроможність цього органу влади в умовах агресії з боку Росії, прагнення низки політичних сил покращити своє представ- ництво в парламенті тощо.
Зазначимо, що всі три припинені парламентські каденції мали місце в умовах дії парламентсько-президентської системи правління. І якщо в хронологічно першому випадку ця система не мала кон- ституційної фіксації, то в другому саме апеляція до конституційних норм стала вирішальним елементом супроводу тривалої і нищівної політичної кризи. Останній же розпуск Верховної Ради, хоч і не пов’язаний тісно із особливостями парламентсько-президентської моделі, однак теж має відбиток характерної для неї (в українських умовах) боротьби за концентрацію влади і повноважень.
Якщо застосувати інший критерій – зміну формальних повноважень Верховної Ради, правових нормативів її взаємовідно- син із іншими владними органами, – то виявиться, що лише два (!) скликання уникло таких пертурбацій.
Парламент I скликання зібрався і почав роботу ще в іншій державі. На його долю випало і проголошення державної незалеж- ності України, і формування основ державного будівництва, і визначення свого місця в ньому. Увесь період цей парламент провів без конституційного оформлення своєї діяльності.
Верховна Рада II скликання спочатку взяла участь у підпи- санні Конституційного договору, а потім і ухвалила, власне, саму Конституцію України.
Верховна Рада VI скликання в грудні 2004 p. проголосувала за конституційну реформу, суттю якої було істотне посилення ролі парламенту, і навіть розпочала роботу в новому режимі в 2006 p.
У період каденції Верховної Ради VI скликання відбулася реставрація Конституції України зразка 1996 p. і повернення до, по суті, президентської форми правління. А парламент VII скликання був змушений знову повернути норми Конституції 2004 p. і пар- ламентсько-президентську модель.
Із семи скликань Верховної Ради лише одне, III (1998 – 2002 рр.) не пережило змін конституційно проголошених засад її діяльності. Це, однак, не звільнило її ані від спроб здійснити такі зміни, ані внутрішніх перверзій, що мали місце навколо так зва- ної в той час «парламентської революції» у 2000 p. Проведений в тому ж році референдум розпочав імплементаційний процес сто- совно своїх результатів. Сторона, яка його ініціювала, орієн- тувалася на чинного тоді главу держава Л. Кучму і просувала зміни, які були покликані суттєво збільшити повноваження Пре- зидента і обмежити (та ускладнити) потенціал парламенту в політичній боротьбі.
Однак позиції українського парламенту в політичному про- цесі, владний статус, його загальна інституційна роль визначалися далеко не завжди переліком конституційно відпущених Верховній Pаді повноважень. Понад те, завжди були проблеми (блокування) із можливістю повномасштабно виконувати ці повноваження. Головні політичні конфлікти абсорбувалися парламентом. У певні періоди Верховна Рада виступала радше як полігон для протиборства, а в певні періоди – як колективний суб’єкт у боротьбі за владу. Однак і в останньому випадку це не було представлено абсолютною біль- шістю парламентарів.
Політико-владне позиціонування Верховної Ради з 1999 p. суттєво, часом докорінно, змінювалося після президентських вибо- рів. Кожен раз це супроводжувалося зміною орієнтації на щойно обраного Президента.
Після повторного обрання Президентом Л. Кучми відбувся процес створення так званої «нової парламентської більшості», яка усунула від влади попереднє керівництво парламенту, налаштоване на опонування главі держави, і мобілізувало на основі тодішніх про- президентських партій більшість, орієнтовану на його підтримку. Відбулося це внаслідок нового пакту еліт, що включав і створення нового реформаторського уряду, і зміну та певним чином організо- ваний розподіл посад у керівництві Верховної Ради, і встановлення певних, неофіційних, але функціональних правил гри між уже головними на той момент політико-економічними угрупованнями. Роль неформально-тіньової складової в парламентських процесах 1999 – 2000 pp. символічно підкреслюється своєрідним «титулом», наданим медіа головному координатору взаємодії між Президентом, його Адміністрацією та Верховною Радою О. Волкову – «директор- розпорядник парламенту». Цей «титул» позначав особливу роль цього депутата, хоча ніяких офіційних посад у керівництві пар- ламенту він не обіймав, а був одним із лідерів однієї із пропре- зидентських фракцій – «Відродження регіонів».
 Однак головних політичних конфліктів, актуальних, латент- них і потенційних такий формат взаємодії Президента із парла- ментом не розв’язав. Він дуже швидко був порушений так званим «касетним скандалом» та глибокою політичною кризою, яка розгорнулася через нього. Саме парламент, чинні тоді опозиційні сили стали осердям антипрезидентського протесту, об’єднаних у межах кампанії «Україна без Кучми». Вони становили меншість від депутатського складу Верховної Ради, але почали дуже виразно впливати на загальну політичну ситуацію, значною мірою модеруючи політичний порядок денний через зв’язок із позапарламентськими силами і вуличними акціями. Таким чином, парламентська меншість через свою активність уперше змогла нав’язати Верховній Раді роль інституційного стримувача Пре- зидента та його Адміністрації. До того подібного ефекту досягали тільки більшості.
Вибори 2002 р. означили появу нового політичного «центру впливу» – екс-прем’єра В. Ющенка та його іменного політичного об’єднання «Наша Україна». Ця політична сила виграла парла- ментські вибори в загальнонаціональному багатомандатному окрузі, здобувши 23,6% голосів, що було вдвічі більше за блок «За єдину Україну» (11,8%), в якому були сконцентровані пропрези- дентські сили. Однак більшості голосів опозиції в парламенті IV скликання сконцентрувати не вдалося – її було створено завдяки депутатам-мажоритарникам, все ж, на основі підтримки Прези- дента Л. Кучми.
Президентські вибори 2004 – 2005 pp. вивели на провідні ролі в політичному процесі в цілому і діяльності парламенту зокрема дві тенденції, які надалі будуть визначати характер і зміст політичної конкуренції: відхід провідних політико-економічних уг- руповань від підтримки однієї кандидатури в Президенти, а також політичне і навіть політико-організаційне оформлення розколу на два головні табори – «помаранчевий» та «біло-синій».
Тенденція до переорієнтації на новообраного Президента мала місце навіть у 2005 р. після обрання В. Ющенка, хоча вияви- лася нетривалою і суттєво видозміненою через нарощування потенціалу як нового «центру сили» з боку уряду. Останнє якраз визначальною мірою зумовлювалося початком дії нової редакції Конституції, що передбачала парламентсько-президентську форму правління. Втім, так званий «розкол у «помаранчевій» команді» стався восени 2005 p., коли ці конституційні положення ще не вступили у дію. Відставка Ю. Тимошенко із посади Прем’єр-міні- стра і прагнення Президента В. Ющенка забезпечити підтримку у Верховній Раді обранням новим Прем’єром свого соратника Ю. Єханурова викликали першу практику союзу понад кордоном між «помаранчевим» і «біло-синім» таборами.
З обранням у 2006 p. нового парламенту українська політика вийшла на новий щабель кризовості, який мав суттєві наслідки для парламентаризму. Тривала «коаліціада» «помаранчевих сил», яка завершилася так званою «зрадою Мороза» і переходом очолюваної ним Соціалістичної партії (СПУ) до співпраці із «біло-синьою» Партією регіонів та Комуністичною партією України (КПУ) дозво- лило вперше з часів Л. Кравчука створити більшість не на основі пропрезидентських сил. Тим більше, що оформлювалася вона як офіційно-інституційно обумовлена парламентська коаліція із пра- вом обрання Прем’єр-міністра і формування більшості складу уряду. Наступні спроби боротьби за офіційні повноваження та за перерозподіл неформальних ресурсів політичного впливу між дру- гим урядом В. Януковича та Президентом В. Ющенком посилили кризу і, зрештою, привели до нових парламентських виборів-2007.
Парламентська більшість, створена за результатами останніх, була мінімально можливою коаліцією (227 депутатів). І можливо- сті політичного маневру цей формат мав найменші із можливих. Такі позиції ще більше ускладнювалися наявністю внутрішніх конфліктів – як інституційно обумовлених, так і персонального та політико-групового характеру. Це стимулювало учасників коаліції до пошуків партнерства за її межами. Таким партнером могла бути тільки найбільша фракція – опозиційна фракція ПАРТІЯ РЕГІО- НІВ. Потенційна коаліція пропрем’єрського Блоку Юлії Тимо- шенко (БЮТ) чи пропрезидентського «Наша Україна» – «Народна самооборона» із Партією регіонів дістала назву «широкої коаліції». В дискусіях навіть висловлювалась ідея коаліції у складі Партії регіонів, БЮТ та НУНС разом.
Однак через низку причин такого кооперування не відбулося. Вирішальну роль відіграли, з одного боку, різко негативне ставлення громадян (зокрема, і в кожному із електоральних сегментів, які орієнтувалися на потенційних учасників такого об’єднання), а також перенесення головними учасниками сподівань у боротьбі за владу на чергові президентські вибори. Таким чином, боротьба за владу фактично була винесена за межі Верховної Ради, а парламент висту- пав у ролі підготовчого полігону до вирішальної битви. До битви, результати якої, зрештою, завдали нищівних наслідків для самого парламенту, його статусу та інституційної спроможності.
Доля парламентаризму в умовах режиму В. Януковича. Якщо увесь описаний період із парламентом відбувалися численні пертурбації, зміни, конфлікти і їх розв’язання, то все ж у політич- ному житті країни залишався такий чинник, як український пар- ламентаризм. Так, його ефективність часто могла критикуватися, але він зберігав свої загальні функції щодо представництва знач- ного масиву суспільних інтересів, розподілу і координації ресурсів, накладав обмеження на спроби монополізації влади.
Ситуація почала докорінним чином змінюватися після пере- моги в січні 2010 р. на президентських виборах В. Януковича. Розпочався рішучий наступ на основи парламентаризму, на витіс- нення Верховної Ради як самостійного органу влади із процесу ухвалення рішень і управління країною.
Удару по парламентаризму було завдано в двох напрямах: з од- ного боку, через відміну положень Конституції в редакції 2004 р.; з другого боку, через зміну норм регламенту Верховної Ради. Спочатку орієнтовані на новообраного Президента парламентарії проголосу- вали за Закон «Про регламент Верховної Ради України», який скасу- вав норму про можливість формування коаліції лише фракціями Вер- ховної Ради і, таким чином, дозволив брати участь у цьому процесі і окремим депутатам. Закон, який повертав норми, що діяли до 2006 р., було ухвалено 9 березня 2010 р., а вже за два дні утворилася нова коаліція у складі ПАРТІЯ РЕГІОНІВ, КПУ та Блоку Литвина. До неї увійшла низка депутатів, що обиралися до парламенту за списками БЮТ та блоку «Наша Україна – Народна Самооборона».
Відміна норми про ексклюзивне право фракцій на форму- вання коаліції більшості та відповідна індивідуалізація права на входження до такого об’єднання відкрила можливість для легаль- ного перетікання депутатів Верховної Ради у пропрезидентський табір. При цьому був сформований режим найбільшого сприяння для парламентської корупції, яка, варто визнати, ніколи не була низькою й до того. Однак із березня 2010 p. і до кінця роботи Верховної Ради VII скликання в парламенті сформувався певний ринок депутатських послуг, на якому могли «монетизуватися» як переходи по фракціях, так і окремі голосування чи участь у про- суванні законопроектів. При цьому основна модерація як власне «капіталовкладень» у депутатську діяльність, так і формування порядку денного роботи Верховної Ради здійснювалася з-поза меж парламенту – із президентської Адміністрації та близьких до неї структур (Кабміну, Партії регіонів, пізніше РНБО).
Крім суто політичних втрат, така практика завдавала ще й серйозного морально-репутаційного удару по парламенту. В медій- ному дискурсі депутат, що перейшов із фракції у фракцію через ймовірні мотиви особистої користі, набув зневажливого позна- чення як «тушка», що мало символізувати цілковиту втрату його суб’єктності. Ще одним принизливим терміном, яким називали практики голосування за вказівкою з-поза меж парламенту, став «кнопкодавство». Трохи пізніше його значення почало поширю- ватися на ще одну давню практику українського парламентського життя, яка в часи В. Януковича набрала максимальних масштабів – на голосування чужими картками, без фізичної присутності воло- даря мандата народної довіри під час голосування.
Зміни конституційного поля, проведені правлячим угру- пованням через Конституційний Суд восени 2010 p., позначили перерозподіл повноважень між вищими органами влади країни із номінальним поверненням до Конституції зразка 1996 р. Власне, значна частина в конфігурації формально повернутих повноважень де-факто вже була перерозподіленою до того часу, і відбувся цей перерозподіл, у першу чергу, через втрати владних можливостей Верховної Ради.
Можна погодитися з аналітиками Центру Разумкова, що «зменшення повноважень Верховної Ради призвело до зниження її ролі в системі влади, звуження її установчої і контрольної функції»[23]. Однак зазначимо при цьому, що подібного впливу зазнали й інші функції – і представницька, і законодавча, і бюджетна. Понад те, ефекти, отримані від відміни конституційної реформи 2004 p. та зміни внутрішніх парламентських нормативних засад, виходять за межі лінійного перетікання в матриці «звуження – розширення» чи «прогрес – регрес». Від самого початку вони несли трансформуючі наслідки як для парламенту і парламентаризму, так і для політичної системи загалом.
«Антиреформа»-2010 стала початком стрімкої авторитари- зації України. Вона відкрила шлях не просто до зрощення влади і бізнесу, що для України вже було традицією, а до зростання дер- жави і криміналу. Щоправда, останній або проходив легалізацію, або, навпаки, посідав глибоко тіньові позиції. Формальних ознак такої кооперації було небагато, однак головним виявом її став навіть не матеріалізований чи персоніфікований вимір, а залучення до функціонування державного механізму методів керування (зокрема, й застосування фізичного насилля) кримінального світу. В такій моделі Верховна Рада як парламент, а парламентаризм як інституція представницького правління почали стрімко втрачати свою сутність.
Фактично, за правління В. Януковича було досягнуто макси- мального применшення (часом аж до приниження) значення Вер- ховної Ради. Певний період, близько року, – з початку роботи Верховної Ради VII скликання і до 20 лютого 2014 р. – встановлений навколо нього режим функціонував у форматі «з парламентом, але (практично) без парламентаризму». Політичні і суспільні інтереси та конфлікти, можливості їх узгодження та розв’язання не могли реалі- зовуватися в парламенті і перемістилися за межі вищого законо- давчого і представницького органу країни. Блокування можливостей каналізації зростаючого протесту стало однією із інституційних причин революційного вибуху наприкінці 2013 р.
Таким чином, інституційна і функціональна динаміка ук- раїнського парламентаризму детермінується режимом влади, який встановлюється в країні в той чи інший період. А оскільки сам такий режим більшою мірою залежить від розподілу ресурсів, взає- модії інтересів та очікувань, впливу цілої низки інших чинників саме неформального, часто, цілковито тіньового характеру, то є підстави для передбачення, що саме такі і типологічно близькі детермінанти визначатимуть інституційну ідентичність українсь- кого парламентаризму у найближчий період. В українському парламентаризмі не було сформовано сталих, відтворюваних цик- лів діяльності як вищої державної інституції.
 Офіційні функції Верховної Ради України. У політичному та медійному дискурсах питання функціональних засад українського парламентаризму часто редукується до проблеми повноважень Верховної Ради. Це і є торжеством формалістського погляду на парламентаризм. Повноваження є якраз офіційно проголошеними можливостями парламенту здійснювати певну діяльність. Однак вони не гарантують, що парламент зможе скористатися цими можливостями. До того ж, не враховується, що парламент (як і кожен інший політичний інститут) буде претендувати на діяльність у напрямах, які не охоплюються офіційно окресленими. Проблема повноважень сфокусована на міжінституційному розподілі (на горизонтальних і вертикальних зв’язках парламенту із іншими структурами влади). Оцінка ж через функціональну специфіку, своєю чергою, дає більш комплексну характеристику проблем діяльності українського парламенту і парламентаризму. І, зокрема, питанням взаємодії формальних і неформальних їх вимірів.
Традиційно головними функціями Верховної Ради є законо- давча, представницька, установча (державотворча, організаційна), бюджетно-фінансова, зовнішньополітична, а також функція парла- ментського контролю. Це функції українського парламенту, які без- посередньо прописані на конституційному рівні або випливають з тексту Основного закону. Також вони відповідають уявленням про функціональну ідентичність парламентів у демократичних країнах. Зазначеним переліком, звісно, не вичерпуються всі можливі фор- мальні функції цього інституту ані в розвинутому парламентаризмі, ані в українських умовах. Однак аналіз виконання згаданих функцій Верховною Радою України в конкретних історичних і суспільно- політичних умовах, які склалися на літо – осінь 2014 p., здатен про- демонструвати всю важливість саме неформального виміру в україн- ській політиці та необхідність його, наскільки можливо, оперативної гармонізації із формальним.
Далі ми зосередимо увагу головним чином на представниць- кій функції українського парламенту і покажемо на її прикладі, як формальні функції детермінуються неформальними функціями. Понад те – як парламент, номінально виконуючи формальну функцію, фактично наповнює її неформальним змістом, тобто таким, який не передбачається ані законодавчо, ані нормами демо- кратичного парламентаризму, а також не має визнання в доміну- ючих публічних дискурсах. 
Така неформалізація формального характерна й для інших функцій українського парламенту – не лише для представницької. Цю особливість можна також відстежити і в діяльності офіційних інститутів парламенту, і за українською версією парламентаризму, і за політичною системою в цілому.
Представницька функція парламенту. Історично парламент постав саме як представницький інститут. Відповідно, представ- ницька функція відігравала ключову роль у генезі парламента- ризму. Тривалий період вона зберігала роль визначальної, хоча й тісно взаємодіяла з іншими (зокрема, з законодавчою та бюджетно- фінансовою).
Для українського парламентаризму саме ця функція стала першочерговою в момент його зародження. Обрана внаслідок перших демократично орієнтованих виборів (у 1990 р.), Верховна Рада отримала максимально можливий до того представницький ресурс, що привело до виходу на ще одну важливу парламентську функцію – установчу.
Обмеження і модифікація представницької функції парламен- ту в Україні відбувається внаслідок дії цілої множини чинників. Основними з них є ті, що пов’язані із: особливостями системи та практики виборів; традиціями політичних режимів в Україні; особливостями політичного класу; особливостями панівних політич- них дискурсів.
Практика останніх парламентських виборчих кампаній про- демонструвала, що електоральні настрої та підтримка парламентсь- ких політичних сил здатні суттєво змінюватися навіть протягом нетривалого періоду.
Уперше голосування за партійними виборчими списками було проведено під час обрання Верховної Ради III скликання у 1998 р. Таким чином обиралася половина депутатського корпусу. Подібна, так звана «змішана», виборча модель, коли половина на- родних депутатів обирається за результатами голосувань за партій- ними списками, а інша – за результатами волевиявлення в мажо- ритарних округах, виявилася допоки найбільш часто практикова- ною. Згідно з цією моделлю було обрано 4 склади Верховної Ради – III, IV, VII, VIII скликань. Усього ж голосування за партійними списками тією чи іншою мірою здійснювалося під час 6 і 7 парламентських виборчих кампаній, що проводилися за часи незалежності України24.
Таким чином, за увесь період практики голосування за про- порційною виборчою системою необхідну для потрапляння в парламент кількість голосів здобуло близько двох десятків суб’єк- тів виборчих перегонів. Цифра не точна, оскільки деякі занесені до таблиці політичні сили брали участь у кампаніях, змінюючи назву, або в об’єднанні з іншими. Так, комплекс чинників (передусім кад- ровий, але й також ідеологічний, організаційний, технологічний, інформаційний та ін.) дозволяють розглядати об’єднання «Опози- ційний блок» як прямого спадкоємця донедавна правлячої Партії регіонів і порівнювати їхні електоральні результати в одному ряду. В той же час, стосовно одного із переможців виборів-2012 – Політичної партії «УДАР» таку саму логіку застосувати не можна, оскільки вона фактично розчинилася у новопосталій організації – Блоці Петра Порошенка.
Роль інституції «партії влади» в реалізації представницької функції парламенту. Із таблиці видно, що жодна політична сила не змогла здобути достатньої підтримки, щоб забезпечити собі пред- ставництво в парламенті протягом усіх шести кампаній із застосуванням пропорційного принципу. Власне, єдиним представником на таку роль була КПУ, що залишалася єдиною із тих, хто вперше долав виборчий бар’єр у 1998 р., однак на останніх виборах партія не добрала більше 1% до необхідного показника. 5 виборчих циклів пройшла «Батьківщина», однак її показники на останніх виборах теж помітно зменшилися. Власне, і БЮТ–«Батьківщина», і Партія Регіонів–«Опозиційний блок» представляють один політичний тренд – їм вдалося почергово переходити від статусу опозиції до «партії влади» і навпаки. До них неформальний, але так чи інакше існуючий феномен «партії влади» означав нетривале перебування в статусі основної політичної сили з подальшою стрімкою втратою виборчої підтримки і, дещо згодом, політичної суб’єктності. Власне, і НДПУ, і СДПУ(о), і «Наша Україна», набуваючи статусу «партії влади», не мали найбільших електоральних показників і їхнє відпо- відне позиціонування трималося передусім на орієнтації на підтримку позицій чинного в той чи інший час Президента. БЮТ та і не зміг набути саме таких властивостей, оскільки його довший, другий період перебування при владі (грудень 2007 – лютий 2010 pp.) збігся з парламентсько-президентським правлінням і вимушено обмежу- вався особливостями останнього.
У той же час, саме Партія регіонів реанімувала і абсолютизувала неформальну інституцію «партії влади» як на рівні політичного режиму та державного механізму в цілому, так і в парламентському представництві зокрема. Особливості саме цієї політичної організації суттєво позначилися в період її правління (і за його наслідками) як на реалізації Верховною Радою її представницьких функцій, так і на зростанні дистанції між формальним і неформальним інститу- ційним забезпеченням діяльності українського парламенту загалом.
На відміну від інших «партій влади» владарювання Партії регіонів ґрунтувалося на спробах нав’язати гегемонію. Причому не стільки через ідеологічні та адміністративні ресурси, як через гіпертрофовану ставку на чинник насилля, в точу числі й букваль- ного, зокрема, й цілком кримінального. Протягом усього свого існування Партія регіонів реалізувалася як політична сила, схильна до тотальності. Сенсом її згуртування, боротьби, а потім й існу- вання було саме максимально можливе домінування – спочатку в одному регіоні, потім у всій країні. Внутрішні розшарування, дискусії, конфлікти і чвари партійні менеджери всіляко блокували, прикривали і приховували, утверджуючи образ партії-моноліту. Ідеологічне ж забезпечення відігравало показово допоміжну роль, а за 4 роки при владі воно перетворилося в цілком декоративне.
З 2010 p. В. Янукович уособлював непохитну цілісність Партії регіонів, підтримка діяльності Президента В. Януковича фактично стала партійною ідеологією. І, власне, передусім через це після зникнення В. Януковича партія опинилася в стані дезорієнтації та дезорганізації. Часткова реанімація стала можливою на осінніх парламентських виборах, але поки не як власне політичної сили, а радше як «виборчого проекту» з ребрендінгом у вигляді «Опозиційного блоку» та використанням залишків ресурсів ще кілька місяців тому повносилої «партії влади». Парламентська доля Партії регіонів у 2014 p. добре ілюструє складну взаємодію формальних та неформальних складників діяльності Верховної Ради. Партія регіонів завжди і надмірно показово дотримувалася образу згуртованої єдиної владної сили. Це значною мірою підтверджувалося і публічною поведінкою як представ- ників партії, так і організації в цілому. Щодо внутрішньої дискусії чи, тим більше, групування на зовні можна було отримувати тільки опосередковану інформацію. Вочевидь, публічні відомості про їхню наявність і зміст оцінювалися керівництвом як показник не- достатньої сили і міці політичної структури.
Навіть наростаюча в країні з кінця листопада 2013 p. комплексна криза не привела до зміни цього підходу. Відповідно, демонстрацією такого підходу стало голосування 16 січня 2014 p. за законопроекти, покликані легалізувати силове розв’язання конфлікту із протестувальниками на Майдані. Для забезпечення під- тримки зазначених законів до парламенту прибув тодішній Прези- дент В. Янукович, однак не в статусі глави держави, а для прове- дення кулуарних переговорів із представниками фракції Партії регіонів. Фракція Партії регіонів повною мірою долучилася до процедури формальної легітимації цих так званих «диктаторських законів». Однак де-факто був задіяний спосіб неформального характеру – голосування руками із відсутністю підтвердження достовірності підрахунку голосів. Власне, самі законопроекти не пройшли належної апробації в комітетах Верховної Ради і під час їхнього ухвалення не було дотримано норм регламенту.





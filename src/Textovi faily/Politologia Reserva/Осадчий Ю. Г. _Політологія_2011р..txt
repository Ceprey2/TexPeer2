Ю. Г. Осадчий_Політологія_2011р.
Тема 1. ПОЛІТОЛОГІЯ ЯК НАУКА.
ІДЕЙНІ ВИТОКИ ПОЛІТОЛОГІЇ
План лекції
1. Предмет політології.
2. Основні віхи історії політичної думки.
3. Етапи розвитку політичної думки в Україні.
1. Предмет політології
Політологія – наука про політику та її взаємовідносини з людиною і
суспільством, одна зі складових системи знань людства. Сам термін
утворився з двох грецьких слів: politike (державні або суспільні справи) і
logos (слово, вчення).
Зародження політології припало на другу половину ХІХ століття.
Цьому сприяла активізація політичного життя, що породжувало потребу
в політичних знаннях, з метою успішної боротьби за владу та розв’я-
зання соціально-політичних конфліктів. На межі ХІХ–ХХ століть
політологія стала на шлях активного теоретичного і методологічного
розмежування з історією, юриспруденцією, соціологією та філософією.
Як самостійна наукова дисципліна політологія виникла у США.
Перша кафедра політичної науки була відкрита в 1857 р. в Колумбій-
ському університеті (США). У нашій країні перші кафедри політології
з’явились у 1989 р., а з 1990 р. цей предмет почали викладати в укра-
їнських вищих навчальних закладах.
Сучасна політична наука має не тільки теоретичне, але й практичне
значення. Вона існує тільки в єдності її теоретичних та практичних
аспектів і синтезує в собі соціально-політичний, історичний, юридичний
та соціологічний підходи, не обмежуючись і не зливаючись з жодним
із них.
Політологія має свій об’єкт і предмет дослідження.
Об’єктом політології є політична діяльність або політична сфера
суспільства і всі процеси, що в ній відбуваються. Але політику вивчають
і інші дисципліни – філософія, соціологія, теорія держави, історія, однак
кожна під своїм кутом зору. Специфіка політології полягає в тому, що всі
соціальні явища та процеси вона розглядає стосовно політичної влади.
Предметом політології є феномен політичної влади, закономі-
рності її функціонування та розвитку, її використання у суспільстві.
До кола інтересів цієї науки входять:
• політичні рухи, групи, інститути;
• політичні процеси та системи;
• політична діяльність;
• політична свідомість і культура;
• громадська думка і засоби масової інформації в політичному процесі; 
ДВНЗ “Українська академія банківської справи НБУ”
6
• історія політичних вчень, політична філософія, політичні ідеології;
• виборчі системи і процеси;
• етнічні процеси і політика тощо.
Сучасні політологи вважають, що межі політології змінюються.
Постійно збільшується кількість тем, які вивчає політологія. Це відбу-
вається тому, що сучасна політика торкається багатьох сфер людської
діяльності.
Більшість дослідників розглядають політологію як єдину інтегро-
вану науку, але залежно від проблематики, що вивчається, вона містить
у собі такі структурні складові:
• політичну філософію, яка досліджує ціннісні аспекти політики,
ідеали і норми, на основі яких функціонують політика та влада;
крім того, політична філософія формує понятійний апарат науки, її
методологічну базу;
• теорію політики, яка є ще більш конкретною дисципліною, що
вивчає політику і владу, механізми функціонування останньої;
• політичну соціологію, яка акцентує увагу на соціальному обґрун-
туванні влади, досліджує вплив соціальних груп і в цілому грома-
дянського суспільства на політику;
• історію політичних вчень, що вивчає етапи еволюції уявлень про
політичне життя в різні історичні епохи;
• політичну антропологію, яка вивчає вплив соціобіологічних якос-
тей людини на політику, а також зв’язок політики з культурою і
національно-психологічними особливостями того чи іншого народу;
• теорію міжнародних відносин, яка розглядає проблеми світової
політики і взаємовідносин держав (всередині цього напряму виділя-
ють геополітику, що розглядає використання державами просторових
факторів для досягнення політичних завдань).
Кожна зі складових політології прямо чи опосередковано є пред-
метом суспільних наук. Але жодна інша галузь наукового знання, яка
досліджує політичну сферу суспільного життя, не робить це з такою
системністю й повнотою, як політологія, і не має політичну систему
суспільства в цілому як свій предмет. Політологія не може претенду-
вати на вивчення всієї багатоманітності проявів політичного життя
суспільства, однак вона є єдиною наукою, яка досліджує такі прояви в
систематизованому вигляді.
Особливості політології як науки виявляються у її функціях (від
лат. function – виконання, здійснення):
1) описовій, суть якої полягає в констатації фактів політичної реальнос-
ті, на підставі чого можна дістати відповідь, якою є ця реальність;
2) пояснювальній, що дає змогу зрозуміти суть політичних явищ, при-
чини їх виникнення, закономірності функціонування; 
ДВНЗ “Українська академія банківської справи НБУ”
7
3) прогностичній, яка зводиться до передбачення, якою буде політична
діяльність у майбутньому, виявлення тенденцій розвитку суспіль-
них процесів;
4) інструментальній, яка полягає в розробці певних проектів прий-
няття рішень для досягнення конкретного політичного результату;
5) ідеологічній, що орієнтує на вибір певної системи ідеологічних
цінностей;
6) методологічній, яка виявляється в розробці способів, методів і
принципів теоретичного дослідження політики і практичної реалі-
зації політичних рішень;
7) аналітичній, що полягає в накопиченні, вивченні, систематизації
фактів та явищ політичного життя для пошуку відповідей на акту-
альні питання сучасної політики;
8) світоглядній, яка утверджує цінності, ідеали, норми цивілізованої
поведінки в суспільстві, політичної культури соціальних суб’єктів;
9) політичній соціалізації, що забезпечує процес включення людини
в політичну сферу суспільства і формування певного типу політич-
ної культури;
10) організаційній, яка полягає в опрацюванні рекомендацій для органі-
зацій, політичних інституцій, відносин, переговорних процесів тощо.
У процесі власного розвитку політологія виробила свій категорі-
альний апарат.
Категорії політології в узагальненій формі виражають основний
зміст та ознаки політичних явищ і є результатом пізнання політичної
сфери соціального життя. У загальному вигляді їх можна поділити на
структурні, функціональні та категорії розвитку. Одна категорія мо-
же відображати елементи всіх законів (наприклад, “політична вла-
да”), інші – категорії структури (наприклад, “політична організація”),
функціонування (“політична діяльність”, “політичний процес”, “полі-
тична участь”), розвитку (“політичний режим”, “політична революція”)
та ін.
Центральною категорією політології є політична влада. Вона най-
повніше виражає зміст та суть феномена політики. Всі політичні явища
розглядаються в політології відносно політичної влади. Крім того, у
політології широко використовуються поняття й категорії суміжних з
нею наукових дисциплін.
Сформувавшись як відносно самостійна наукова і навчальна дис-
ципліна в умовах, коли інші науки про суспільство мали досить довгу
історію, політологія використала методологічну базу цих наук. Вона
не володіє якоюсь особливою методологією вивчення свого предмета, 
ДВНЗ “Українська академія банківської справи НБУ”
8
а користується загалом відомими в науці методами наукового дос-
лідження. Умовно їх можна поділити на такі групи:
1. Загальнологічні: аналіз, синтез, абстрагування, узагальнення, індук-
ція, дедукція, моделювання.
2. Теоретичні: мислительний експеримент, математична формалізація
тощо.
3. Порівняльно-історичні: історичний опис, конкретний аналіз, порі-
вняльний, хронологічний, прогностичний та інші.
4. Емпіричні, або біхевіористичні (від англ. behavior – поведінка).
Характеризуються як спосіб дослідження суспільно-історичних
явищ з огляду на аналіз поведінки окремих людей та груп. Аналізу
політичної поведінки передує отримання емпіричної інформації
одним або кількома методами: спостереження, експеримент, анкетне
опитування, соціометричний метод. Тобто, за теорією біхевіористів,
від політика можна очікувати будь-якої дії залежно від ситуації.
Наприклад, патріот може бути корупціонером, а колишній злочи-
нець – чесним політиком, якщо одна ситуація стимулює попит на
корупційні дії, а інша ці дії обмежує або взагалі виключає.
5. Системні, що характеризуються цілісним сприйняттям об’єкта
дослідження і комплексним аналізом зв’язків елементів у межах
політичної системи в цілому.
Предмет політології фіксується і в її законах.
Закони політології виражають суть політичних явищ і необхідний,
об’єктивний та регулярний зв’язок між ними. За змістовним критерієм
розрізняють закони структури, функціонування та розвитку.
Закони структури визначають спосіб організації політичних сис-
тем, їхню внутрішню визначеність та взаємозумовленість.
Закони функціонування торкаються сталості й визначеності зв’яз-
ків у процесі політичної діяльності в певному часовому вимірі. Напри-
клад, закономірністю можна вважати відчуженість мас від політичної
участі у тоталітарному режимі.
Закони розвитку – це закони переходу від одного порядку взає-
мовідносин у системі до іншого, закони якісних перетворень на основі
зіткнення протилежних сил і тенденцій у межах певної сутності.
Існують різноманітні підходи до трактування джерел політики.
Це знайшло своє відображення в окремих концепціях політики. Їх мож-
на звести до чотирьох: теологічні, натуралістичні, соціальні і раціональ-
но-критичні.
Теологічні (від грец. theos – бог і logos – слово) (від концепцій, які
формуються починаючи з І тисячоліття до н.е., зводяться до божест-
венного трактування політики). Уже Платон і Аристотель стверджували, 
ДВНЗ “Українська академія банківської справи НБУ”
9
що політика є результатом як божественних сил, так і людських
прагнень. У Стародавньому Китаї вважали, що взаємозв’язок порядку
небесного і земного здійснюється через імператора, який є наступником
Бога на землі. На період Середньовіччя припадає панування теологічної
парадигми Аврелія Августина та Фоми Аквінського, які твердили, що
влада монарха від Бога і тому є вічною. Теологічна концепція виходила
з того, що люди у своїй масі не можуть зрозуміти найвищі визначення
Бога, і тому влада містить у собі вічну нез’ясованість, загадку, з’ясувати
яку можуть тільки посередники між народом і Богом.
Нежиттєвість і непродуктивність цієї концепції роблять її у су-
часний період суто умоглядною, яка не здатна вирішувати будь-які
проблеми.
Натуралістичні концепції віддають пріоритет чинникам, які ма-
ють несоціальний характер (природне середовище, географічне розта-
шування країни, біологічні дані індивідів, психологічні якості людини
тощо). Найбільш суттєвими підходами при натуралістичному поясненні
явищ політики вважаються геополітика, біополітика та психологічні
теорії політики.
Соціальні концепції політики базуються насамперед на розгляді
політики як результату соціальних чинників. Природа та походження
політичних явищ пояснюються роллю тієї чи іншої сфери суспіль-
ного життя. Залежно від того, якому чиннику віддається перевага, їх
поділяють на соціально-економічні, правові, демократичні, соціально-
культурні, культурно-антропологічні та ін.
Багато прихильників соціальної теорії політики розглядають полі-
тику тільки як продукт діяльності людей і тому різні політичні явища
ставлять у залежність від якостей людини, що були здобуті у проце-
сі соціальної еволюції.
Раціонально-критична теорія пояснює природу політичної вза-
ємодії людей не зовнішніми, відносно політики, факторами, а її вну-
трішніми причинами, властивостями та елементами.
Раціонально-критична теорія складається з різних підходів, які
виходять з того, що політика – цілком самостійне соціальне явище,
яке виникає та розвивається згідно зі своїми внутрішніми законами та
правилами.
За типом (форма, взірець) політику поділяють на внутрішню і зов-
нішню. Внутрішня політика охоплює основні напрями діяльності дер-
жави щодо регулювання економічних, політичних, соціальних та інших
відносин між людьми в суспільстві. Зовнішня політика спрямовуєть-
ся на досягнення основних завдань внутрішньої політики. 
ДВНЗ “Українська академія банківської справи НБУ”
10
Політика тісно пов’язана з різними сферами суспільного життя:
економікою, мораллю, правом, культурою, релігією, екологією тощо.
Взаємозалежність і взаємопов’язаність політики та економіки по-
лягає в тому, що закони економічного розвитку визначають зміст і соці-
альний вектор політики, а остання, у свою чергу, може коригувати
економічний розвиток відповідно до соціальних і національних інтересів.
У тісних відносинах перебуває політика із суспільною мораллю.
Якщо політика нехтує загальнолюдськими цінностями на користь кла-
сових, групових, корпоративних інтересів, тоді деформується суспільна
мораль. Поєднання політики із загальнолюдською мораллю досягається
консенсусом, компромісами, цивілізованим ставленням до опозиції.
Політика, як і мораль, повинна захищати спільне благо, хоча це не
завжди вдається.
Стосовно співвідношення політики і права потрібно зазначити,
що ефективність правового регулювання залежить від рівнодії інтересів
соціальних груп на політичній арені, а також від рівня економічного
і культурного розвитку країни. Така рівнодія інтересів є основою для
створення права, яке служить усьому суспільству, а не тільки окремим
соціальним групам. За допомогою нових законів політика здатна карди-
нально змінювати суспільні відносини й задіювати нові форми суспі-
льної організації.
Невід’ємним спрямуванням діяльності будь-якої держави є куль-
турна політика, покликана задовольняти культурні потреби широких
мас населення, сприяти культурному прогресу шляхом цілеспрямова-
ного розвитку науки, освіти, літератури, мистецтва, засобів масової
інформації.
Взаємозв’язок політики та релігії простежується в діяльності гро-
мадських об’єднань, політичних партій, програми яких містять релігійні
ідеї або віровчення. Однак домінування як церкви над державою, так і
держави над церквою мало в історії негативні наслідки. Тому викори-
стання церкви в політичних цілях, а також втручання церкви в держа-
вні справи є суспільно небезпечним явищем.
Важливого значення в сучасних умовах набуває екологічна полі-
тика – система заходів, здійснюваних державою з метою збереження
довкілля й захисту природи. Важливим напрямом екологічної політики є
пошук і впровадження нових природоохоронних технологій.
Отже, всі сфери суспільного життя не тільки активно впливають
на політику, але і є об’єктами свідомого політичного керівництва й
управління. Політика покликана бути засобом регулювання економіч-
них, соціальних і духовних відносин, орієнтувати розвиток суспільства
на мінімальну конфліктність і максимальну життєздатність суспільних
процесів. 
ДВНЗ “Українська академія банківської справи НБУ”
11
2. Основні віхи історії політичної думки
Сучасна політична наука спирається на фундамент політичної дум-
ки попередніх епох. З глибокої давнини до періоду виникнення ранньо-
класових суспільств і держав беруть початок перші спроби усвідомле-
ння сутності політичних явищ. Історично першою формою пояснення
нової соціальної реальності стало релігійно-міфологічне тлумачення
природи владних відносин і соціальної ієрархії. Згідно з древніми мі-
фами земна організація життя має божественне походження. Боги пере-
дають владу земним правителям або поряд з ними продовжують зали-
шатися вершителями земних справ.
Із виникненням держави з’явилися перші політологічні концепції,
точніше, їхній ранній прообраз. Найраніше цей процес розпочався в кра-
їнах Стародавнього Сходу – Єгипті, Межиріччі, Індії, Китаї. Особли-
вість політичних течій полягала в тому, що вони:
• по-перше, обґрунтовували божественне походження влади;
• по-друге, ототожнювали державну владу з владою царя або імпера-
тора;
• по-третє, визнавали божественне втручання в управління державою
і визначення людської долі;
• по-четверте, проголошували верховенство етичних принципів над
політичними.
Мислителі Давнього Китаю першими в історії політичної думки
почали відходити від міфологічного розуміння політичних явищ. Так,
Конфуцій (551–479 рр. до н.е.) розглядав державу як велику сім’ю,
де влада імператора уподібнювалася владі батька, а взаємини між во-
лодарем і підданими розглядалися як стосунки між старшими і моло-
дшими членами сім’ї. Благо народу було основною метою державної
адміністрації.
Яскравими представниками раціоналізації китайської політичної
думки були легісти (законники), вчення яких формувалося протягом
ІХ–VІІ століть до н.е. Державне правління, за легістами, мало ґрун-
туватися винятково на законах, виконання яких повинен забезпечити
централізований державний апарат чиновників.
Вершиною політичної думки Стародавнього світу вважається ан-
тична політична думка. Вагомий внесок у її розвиток зробили грецькі
філософи Платон і Аристотель, римський історик Полібій, римський
політик Цицерон. Мислителі античності трактували державу філософ-
ськи. Вони вважали, що держава – найбільше втілення розуму і нама-
галися створити модель держави, що уособлює розум.
Найголовніші ідеї Платона (428–347 рр. до н.е.) сформульова-
ні в таких його працях, як “Держава”, “Закони”, “Політик”, “Кріт”.
Він заклав основу політичної філософії. На його думку, пізнати закони
ДВНЗ “Українська академія банківської справи НБУ”
12
розумного управління державними справами під силу тільки філософам,
які й покликані очолити державу.
Платон одним з перших звернувся до характеристики політичних
форм правління державою. Він виділяє форми держави за ступенем
їхньої досконалості та регресивної лінії розвитку. Аристократія – влада
кращих, тимократія – влада військових, олігархія – влада багатих, демо-
кратія – влада народу, тиранія – влада людей, котрі захопили її силою.
Ідеальна держава, за Платоном, дотримується принципу розподі-
лу праці, зрівнює у правах жінок і чоловіків, долає розкол на бідних
і багатих, виводить на верхівку державного правління наймудріших
і найблагородніших аристократів-філософів. Якщо в державі немає
філософів, здатних управляти, Платон пропонує у праці “Закони” про-
ект законодавчої держави, в якій мудрі закони заступають мудрість фі-
лософів.
Аристотель (384–322 рр. до н.е.) заклав основи політичної нау-
ки як самостійної дисципліни. Політична тематика висвітлена в таких
його працях, як “Політика”, “Афінська політика”, “Етика”, “Риторика”.
Він трактував державу як об’єднання вільних громадян для здійснення
управління суспільними справами.
Форми держави Аристотель класифікував за кількістю правителів
та метою правління (служіння загальному благу чи особистим інте-
ресам). Відповідно до цих критеріїв він виділив правильні та непра-
вильні форми держави. До неправильних форм він відносив тиранію,
олігархію та демократію, до правильних – монархію (царську владу),
аристократію і політію. Найбільш правильною формою держави Ари-
стотель називає політію. Це така форма держави, в якій править біль-
шість в інтересах загального блага. Політія, за Аристотелем, є своєрід-
ним поєднанням олігархії і демократії, їхніх кращих сторін, будучи
вільною від недоліків і крайнощів двох останніх. По суті, аристотелів-
ська політія означає не тільки особливу форму держави. Вона одноча-
сно є теоретичною конструкцією політичної форми влади взагалі й у
цьому аспекті служить своєрідним еталоном для реалізації існуючих
державних форм.
Полібій (близько 200 – близько 120 рр. до н.е.) історію виникнення
державності і наступної зміни державних форм зображав як процес,
що розвивається за законами природи. Він розкрив логіку виникнення
та зміни шести форм держави в межах одного циклу: монархії, аристо-
кратії, олігархії, демократії, охлократії, тиранії. Кінцевий пункт природ-
ного розвитку форм держави збігається з вихідним, кругообіг почина-
ється заново. Для того, щоб подолати круговерть політичних форм,
потрібно встановити змішану форму держави, яка поєднувала б мона-
рхію, аристократію і демократію. 
ДВНЗ “Українська академія банківської справи НБУ”
13
Цицерон (106–43 рр. до н.е.), спираючись на твори своїх давньо-
грецьких попередників, у працях “Про державу”, “Про закони”, “Про
межі добра і зла” заклав основи юридичного розуміння держави не
тільки як вияву спільного інтересу всіх її вільних членів, а й, передусім,
як узгодженого правом їхнього спілкування, “загального правопо-
рядку”. Він суттєво розвинув ідеї про державу як республіку – справу
народу, згуртованого спільними інтересами і згодою в питаннях права.
Цицерон заклав основи міжнародного політичного спілкування та між-
народного права.
Політична думка середньовічної Європи перебувала під впливом
теології. Церква прагнула не тільки повної незалежності в релігійних
справах, вона активно втручалась у політику. Догмати церкви були
одночасно і політичними аксіомами, і правовими нормами. Централь-
ним пунктом середньовічних доктрин був принцип “нема влади не від
Бога, існуюча влада Богом установлена”. Ідеологічним обґрунтуванням
претензій церкви на політичне панування стали праці вчених-теологів
Аврелія Августина (354–430) та Фоми Аквінського (1225–1274).
В епоху Нового часу, із розкладом феодалізму і зародженням ка-
піталістичних відносин, на зміну теології приходять ідеї, обґрунтовані
на натуралістичних характеристиках людини та її земних інтересах і
потребах. Видатним представником цієї бурхливої епохи був італієць
Ніколо Макіавеллі (1469–1527). Його творчість є багатогранною і ви-
правдовує звання “батька” політичної науки. Він сформулював предмет
і метод політичної науки (предметом італійський мислитель вважав
владу в усіх її проявах, а як метод запропонував пряме спостереження
за фактами).
У трактатах “Державець”, “Роздуми на першу декаду Тита Лівія”
Макіавеллі сформулював основні положення своєї політичної концепції,
яка була повною протилежністю релігійно-християнському вченню:
• політика має розглядатися як самостійне явище, що не залежить від
моралі і релігії;
• політика – це результат боротьби соціальних сил, груп, особистостей;
• активну роль у політиці відіграє людський інтерес;
• найкраща форма правління – республіка, яка гарантує своїм грома-
дянам не лише розквіт свободи, а й рівність, привілеї, пом’якшення
майнових відмінностей.
Базу для свого політичного вчення Макіавеллі вбачав у внутрішній
природі людини, її основних властивостях. А до таких властивостей
людської природи Макіавеллі зараховував егоїзм, прагнення до влади,
прагнення до власності та ін. (про позитивні людські якості він “забув”).
Філософ відстоював гасло “мета виправдовує засоби”. Така політика
дістала назву макіавеллізму. 
ДВНЗ “Українська академія банківської справи НБУ”
14
Концепції природних прав людини і суспільної угоди були роз-
роблені англійськими філософами Томасом Гоббсом (1588–1679) і
Джоном Локком (1632–1704). Сутність концепції природних прав по-
лягала у визнанні того, що люди від природи наділені правом на життя,
свободу, власність та безпеку, і ніхто не повинен зазіхати на ці права.
Однак, згідно з думками Гоббса, природний стан людей – це постійний
конфлікт, “війна всіх проти всіх”. Тому люди, спонукувані емоцією
страху, жертвуючи своєю свободою, повністю відмовляються від
своїх прав і шляхом укладення суспільної угоди створюють державу,
яка здатна припинити постійну війну людей. Безмежні права держа-
ви зосереджуються в руках абсолютного монарха.
За Локком, держава виникла не внаслідок “війни всіх проти всіх”,
а з первісного миру і злагоди серед рівних і вільних людей. Відмовив-
шись від частини своїх природних прав, люди уклали між собою суспі-
льний договір, утворивши громадське, а згодом – і політичне суспіль-
ство (державу). Держава є гарантом природних прав. Вона не може бути
могутнішою за людей. Суверенітет залишається за народом. Більше то-
го, народ має право відібрати владу у правителів, які порушують його
природні права.
Згідно з Локком державна влада поділяється на законодавчу, вико-
навчу і федеративну (союзну). Перша належить загальнонаціональним
представницьким зборам (парламенту), друга – королю або кабінету
міністрів. Законодавча влада встановлює норми поведінки громадян,
виконавча вживає заходів щодо застосування законів, а третя визначає
відносини держави з іншими державами.
Розвиваючи вчення Локка, французький просвітник Шарль-Луї
Монтеск’є (1689–1755) сформулював базові положення доктрини поді-
лу влади. Він виділив три її види: законодавчу, виконавчу і судову.
Всі вони повинні бути незалежні одна від одної та відповідати за вико-
нання певних функцій:
• законодавча влада приймає закони, обов’язкові для всіх громадян;
• виконавча влада відповідальна за практичне втілення законів;
• судова влада відповідає за безпеку громадян.
Зосередженість влади в руках однієї особи, на думку Монтеск’є,
неминуче призводить до загибелі свободи, до зловживань чиновників.
Ідеї Монтеск’є спричинили великий вплив на практику конституці-
оналізму. Послідовником його теорії був один з “батьків” американської
конституції Джеймс Медісон (1751–1836). Ефективність поділу влади
він пов’язав з механізмом струмувань і противаги, що дозволяє окремій
гілці влади контролювати дві інші. Сьогодні ідея системи струмувань
і противаги втілена в конституціях сучасних демократичних держав,
що забезпечує стабільність цих політичних систем. 
ДВНЗ “Українська академія банківської справи НБУ”
15
На думку французького мислителя Жан-Жака Руссо (1712–1778),
політичний устрій має бути таким, щоб людина, об’єднуючись з іншими
людьми в суспільство, не втрачала своїх природних прав і зберігала
свободу. Руссо вважають засновником концепції народного сувереніте-
ту, суть якої полягає в тому, що народ є джерелом і носієм державної
влади. На його думку, найкращий державний устрій – республіка, в
якій верховний властитель – народ, а участь в управлінні – громадянсь-
кий обов’язок кожного. Руссо як прихильник прямої демократії напо-
лягав на безумовному управлінні народу без будь-якого поділу влади.
Значний внесок у розробку політичних ідей було зроблено в пра-
цях німецьких мислителів Еммануїла Канта (1724–1804) та Георга
Вільгема Фрідріха Гегеля (1770–1831).
Кант заклав філософську основу сучасної концепції правової дер-
жави. Він вважав, що держава – це об’єднання багатьох людей, що
підпорядковуються праву. Однак сама влада повинна бути обмежена
правом, інакше вона може перерости в тиранію. Здійснення права вима-
гає, щоб воно було загальнообов’язковим. Для цього потрібно наділити
право силою примусу, що здатна зробити лише держава. Щодо форм
державного управління, то Кант був прихильником республіканського
ладу, за якого можливий поділ властей: законодавча влада належить ко-
лективній волі народу, виконавча зосереджена в руках правителя за
законом, а судова – призначається виконавчою.
Гегель увів у політичну науку розмежування понять “громадське
суспільство” і “держава”. У його політико-правовій теорії держава була
поставлена вище суспільства й особистості. На думку Гегеля, держава
забезпечує реалізацію прав і свобод громадян завдяки загальнообов’яз-
ковим об’єктивним і розумним законам та власним інституціям. Тіль-
ки обмежуючи громадське суспільство, держава може забезпечити його
свободу. Ідеальна держава, за Гегелем, – це конституційна монархія з
поділом влади. Причому поділ законодавчої, представницької влади і
влади монарха він розуміє як органічну єдність. Гегель створив також
теорію діалектики та обґрунтував ідею закономірного поступу історії.
У середині ХІХ століття з’явилася марксистська концепція полі-
тики, яка була розроблена Карлом Марксом (1818–1883) і Фрідріхом
Енгельсом (1820–1895). Вона містила такі основні положення:
• держава існувала не завжди, вона виникає з розподілом праці та
привласненням засобів виробництва, що призвело до появи антаго-
ністичних класів;
• держава – знаряддя панівного класу, що використовується для приг-
ноблення інших класів;
• непримиренність антагоністичних класів неминуче призводить до
класової боротьби; 
ДВНЗ “Українська академія банківської справи НБУ”
16
• рушійна сила революційного процесу – пригноблені народні маси
(в ХІХ столітті – пролетаріат);
• для переходу до нового суспільного ладу необхідне революційне на-
сильство;
• головною умовою перемоги соціалістичної революції є диктатура
пролетаріату;
• після зникнення антагоністичних класів держава відімре і встано-
виться самоврядування народу:
• у комуністичному суспільстві запанує повна соціальна рівність і
принцип “від кожного – за здібностями, кожному – за потребами”,
людство здійснить стрибок з царства необхідності до царства справ-
жньої свободи, де вільний розвиток кожного стане умовою вільного
розвитку всіх.
Однак сучасний суспільний розвиток підтвердив неспроможність
марксистських комуністичних політичних концепцій, які існували до
цього часу.
ХХ століття стало новим етапом у розвитку світової політичної
думки. На його початку у світі виникла нова політична реальність, яка
характеризувалася змінами у механізмах і способах організації полі-
тичного процесу. Це було пов’язано з розвитком індустріального сус-
пільства, ускладненням соціальних структур, посиленням політичної
активності мас, оформленням і діяльністю масових політичних партій,
які боролися за владу. Роль політики значно зросла.
Фундамент нової реалістичної політичної науки було закладено в
працях італійців Гаетано Моска (1858–1941) і Вільфредо Парето
(1848–1923), росіянина М. Я. Острогорського (1854–1919), німців
Роберта Міхельса (1876– 1923) і Макса Вебера (1864–1920), яких
сучасна політологія вважає своїми класиками і які значною мірою
визначили загальний напрямок політологічних досліджень. Було вироб-
лено цілий комплекс політологічних знань:
• обґрунтовано й пояснено систему політичного плюралізму;
• сформульовано концепцію громадської думки;
• запропоновано напрями соціального контролю в умовах ліберальної
демократії.
Найбільш помітною фігурою на межі ХІХ–ХХ століть став Вебер.
Його заслуга як політичного мислителя полягає насамперед у тому,
що у своїх творах він ґрунтовно охарактеризував сферу політики і полі-
тичних процесів, їх роль у суспільному житті, завдав базові уявлення
про такі опорні категорії політичної науки, як влада, політика, держава,
бюрократія, демократія, харизма, легітимність тощо. У своїх працях
Вебер сформулював цілий ряд фундаментальних політичних ідей, які
й сьогодні мають наукове, методологічне значення. 
ДВНЗ “Українська академія банківської справи НБУ”
17
У 20–30-ті рр. ХХ століття, в умовах глобальної кризи тогочасного
суспільства, намітився глибокий перелом у розвитку не тільки політоло-
гії, а й цивілізації загалом. Пошук засобів подолання цієї кризи окреслив
два шляхи розвитку суспільства. Один – із суворою регламентацією
суспільного життя і формуванням тоталітарних режимів: Німеччина,
Італія, Іспанія та інші, де політологія, як і всі суспільні науки, стала
елементом ідеології та пропаганди, інструментом забезпечення офі-
ційної політики. США віддали перевагу іншому шляху – оновленню
традиційного капіталістичного суспільства на основі ліберально-демо-
кратичних принципів, утвердженню соціальної ролі держави, поєднан-
ню приватновласницької економіки з державною системою соціального
захисту.
Політологія стала практичною наукою, спрямованою на вивчення
неформальних аспектів державного управління, зосередившись на до-
слідженні мотивів і чинників політичної поведінки людей, яке спира-
лося на аналіз результатів опитувань громадської та особистої думок.
Відбувся перехід від вивчення державних інститутів до аналізу полі-
тичної влади і політичної поведінки, дослідження партій, груп тиску,
виборів і громадської думки. Завдяки цьому зміцніли й розвинулися
зв’язки політології з соціологією. Політологія, зокрема, запозичила в
останньої концептуально-методологічний апарат досліджень. Це дало
підстави називати політологію соціологічною політичною наукою.
Розвиток політичної думки ХХ століття забезпечують існуючі наці-
ональні політологічні школи. Схожі характеристики методологічного
підходу до питань політики притаманні англосаксонській школі, яка
об’єднує становлення і розвиток політичної науки у США та Великій
Британії.
Американська політична наука у повоєнний період домінувала у
західній політології. У той час політичні дослідження в США користу-
валися підтримкою приватного бізнесу. Фінансувалася програми аналізу
громадської думки, дослідження електоральної поведінки. У США був
сформований також перший методологічний підхід до дослідження
політичних інститутів, явищ і процесів, який дістав назву “чиказька
школа” в політології. Її представники обґрунтували, що справжній роз-
виток політичного знання є можливим лише за допомогою викорис-
тання методології міждисциплінарних досліджень.
У 50–80-х рр. ХХ століття, використовуючи американську політо-
логічну традицію, активізувала пошуки теоретико-методологічних засад
англійська політологія. Було проведено чимало практичних досліджень:
проблем держави, державного суверенітету й демократії: політичних
партій, груп тиску; політичної ідеології, політичної поведінки, політич-
ної культури, політичної активності різних класів і соціальних груп, 
ДВНЗ “Українська академія банківської справи НБУ”
18
громадської думки, голосування на виборах, засобів масової інформації,
політичного лідерства та еліт. Важливе місце в політологічній науці
Великої Британії займає проблема класифікації політичних режимів.
Чимало досліджень присвячено проблемі зростання політичної апатії.
Однією з найавторитетніших у світі є французька школа полі-
тології. В основному вона зосередилася на вивченні поведінки виборців,
дослідженні діяльності політичних партій, громадської думки, феномена
влади, політичних систем і режимів. Вагомими визнано напрацювання
французьких політологів у царині традиційної політичної науки – кон-
ституційне право і функціонування державних інститутів.
Якщо раніше французькі політологи займалися переважно теоре-
тичними розробками, то починаючи з 70-х рр. ХХ ст. відбувся перехід
до аналізу кризових ситуацій і вироблення конкретних рекомендацій з
тих чи інших питань. Нині французькі політологи намагаються мак-
симально наблизити свою науку до практики. Тому, крім традиційних
проблем, у полі зору дослідників перебувають питання взаємодії полі-
тичних партій і мас, розвитку партійних систем, результатів виборів
тощо.
Німецька політична думка зберігає теоретико-філософський ха-
рактер, продовжуючи традиції німецької класичної філософії. Її структу-
ру можна поділити на три блоки:
• фундаментальна політична філософія і дослідження науково-методо-
логічних принципів політичної науки;
• державознавчі концепції, пов’язані з філософією держави і загальним
вченням про державу в юриспруденції;
• глобальні політико-соціологічні теорії суспільства.
Предметом більшості досліджень німецькі політологи обирають
політичний лад, політичні партії, громадські організації, політичну
поведінку, вибори і виборчі технології. Сильні позиції в них і в царині
компаративістської політології, історії політичних партій. Останнім
часом серед політологів Німеччини стала модною концепція створення
сильної держави.
Наприкінці ХХ – на початку ХХІ століття у політичній науці відбу-
вається відродження досліджень у сфері політичної філософії, які майже
не проводилися в попередні десятиліття. Надзвичайно популярними в
середовищі вчених-політологів стають філософські проблеми спра-
ведливості, засад демократії, ролі громадського суспільства у прогресі
демократичного врядування.
На зламі ХХ і ХХІ століть у науці про політику утвердилося широ-
ке розмаїття напрямів і підходів, методів політичних досліджень. Поряд
з традиційними підходами розвиваються порівняно нові: геополітичний, 
ДВНЗ “Українська академія банківської справи НБУ”
19
екологічний, феміністський, модернізаційний та ін. Швидкими темпами
розширюється сфера наукових інтересів політології. Увагу дослідників
привертають процеси переходу до демократії, проблеми політичної
участі, нові громадські об’єднання та рухи. Політичні концепції сучас-
ності характеризуються плюралізмом різноманітних течій, напрямків,
теорій. Кожна з них має право на своє існування, оскільки відображає
соціально-економічні і політико-правові відносини у сучасному світі.
3. Етапи розвитку політичної думки в Україні
Початок української політичної думки, як і української держав-
ності, припадає на часи Київської Русі. Політичні ідеї, що формува-
лись у княжу добу (ІХ–ХІV ст.), знайшли відображення у “Слові про
закон і благодать київського митрополита Іларіона” (1049), “Ізборнику
Святослава” (1073–1076), “Повісті минулих літ” (1113), “Повчанні
князя Володимира Мономаха своїм дітям” (1121), “Руській правді”
(ХІ століття), поемі “Слово о полку Ігоревім” (1187), “Молінні Даниїла
Заточника” (1229) та ін. Головні ідеї цих творів:
• рівноправність руського народу з іншими європейськими народами;
• єдність руської землі; захист підлеглих від порушень законів все-
редині країни; необхідність загальної згоди, “братолюбства” тощо.
У них також знайшли висвітлювання проблеми сутності, похо-
дження і легітимності влади, взаємовідносин між церквою та державою,
місця Русі серед держав світу.
Про систематичний розвиток у Київській Русі політичної теорії го-
ворити не доводиться. Тут було відсутнє широке філософське, науково-
теоретичне осмислення понять людської свободи, політики народо-
владдя тощо. Тому, вживаючи поняття “політика” стосовно процесів,
які відбувались у Київській державі, ми маємо розуміти, що воно в цьо-
му випадку дуже умовне. Бо і політики як такої – в її демократичному
розумінні – в Київській Русі теж не було. Натомість діяло воєнізоване
князівське державне правління, яке утворилося в результаті об’єднання
різних за віруваннями язичницьких племен і яке опиралося на примус,
на силу.
Із середини ХІV століття фактично всі землі України вже були
захоплені сусідніми державами. У цей час політична думка розвивала-
ся в руслі гуманістичної традиції. Зокрема, пріоритетність закону над
рішенням монарха чи інших посадових осіб відстоювалася в праці
Станіслава Оріховського (1513–1566) “Про природне право”.
Після прийняття Брестської церковної унії (1596) на тлі захисту
православних традицій з’явилася так звана полемічна література. Вона
здебільшого торкалася питань релігійного життя, реформи церкви, але
в контексті цих проблем порушувались і політичні питання. 
ДВНЗ “Українська академія банківської справи НБУ”
20
Серед найяскравіших представників цього напрямку літературно-
політичної творчості був Іван Вишенський (1550–1620). У своїх творах
він гостро критикував існуючий лад, зокрема Брестську унію. Водночас
Вишенський висловлював свій суспільно-політичний ідеал, в основі
якого людське братерство і рівність, добровільна відмова від власності,
соборність церкви, усунення несправедливості й гноблення, колективне
управління, просвіта народу в ім’я національного відродження. Він за-
перечував не тільки абсолютизм духовної влади – Папи Римського, а й
абсолютизм світської влади – королів, царів, вважав, що будь-який
володар отримує владу від Бога і не може користуватися нею на свій
розсуд.
Великий внесок у розвиток політичної думки в Україні зробив
засновник Києво-Могилянської академії митрополит Петро Могила
(1596–1647). Він, зокрема, створив у своїх працях образ “ідеального
володаря”, який мав бути непохитним у боротьбі проти ворогів Бать-
ківщини і гуманним до своїх підданих. Мудрість володаря, на думку
Могили, має виявлятися і в законотворчій діяльності. Володар повинен
не тільки створювати закони, а й сам бути взірцем їхнього виконання,
дотримання певних моральних норм.
У працях філософа, церковного і громадського діяча Феофана
Прокоповича (1681–1736) знайшов відображення просвітницький на-
прям у політиці. Відштовхуючись від уявлень про природне походження
держави, він заперечував теологічну концепцію суспільного розвит-
ку як Божого промислу й відстоював тезу, що світська влада повинна
стояти вище церковної. Прокопович був прихильником ідеї одноосіб-
ного правління, тобто державного абсолютизму. При цьому він вва-
жав, що державу має очолювати освічений монарх, “філософ на троні”,
покликаний звершувати просвітницькі ідеали.
Знаменитий український філософ Григорій Сковорода (1722–1794)
повсюдно проповідував своє вчення про необхідність духовного відро-
дження людини, заглиблювався в усі дрібниці й перипетії особистісного
й суспільного буття. Він прагнув допомогти особистості й суспільству
усвідомити себе як активну (не деструктивну і не войовничу) творчу
силу. Григорій Сковорода визнавав свободу, зокрема й політичну, ви-
щим благом людини. Все своє життя він мріяв про справедливе суспіль-
ство, шлях до якого лежить через просвіту і моральне вдосконалення
людини, її сумлінну працю.
Явищем соціально-політичного життя і суспільно-політичної думки
першої половини ХІХ століття стала спадщина великого українського
поета Тараса Шевченка (1814–1861). У загальному плані найбільш
важливі ідеї суспільно-політичного ідеалу Шевченка такі: несприй-
няття будь-яких форм деспотизму і поневолення народу; здійснення
ДВНЗ “Українська академія банківської справи НБУ”
21
соціальної рівності, політичної свободи, що базуються на вселюдській
справедливості; прагнення до утвердження рівноправності слов’янських
народів.
У січні 1846 р. у Києві виникла таємна політична організація –
Кирило-Мефодіївське товариство, яке очолював Микола Костомаров
(1817–1885). Програма товариства була викладена Костомаровим у
праці “Книга буття українського народу”. У ній містилися такі ідеї:
• утворення слов’янської федерації з демократичними інститутами, з
наданням кожному народові автономії;
• знищення кріпацтва та абсолютистської царської влади в Російсь-
кій імперії, від чого, на думку автора, залежав подальший прогре-
сивний розвиток економіки і культури слов’янських народів.
Головним засобом досягнення своїх цілей члени товариства вва-
жали ведення пропаганди серед широких верств населення з метою
пробудження в ньому громадських почуттів. Це були перші паростки
українського ліберального світогляду.
Фундатором вітчизняного лібералізму став Михайло Драгоманов
(1841–1895). Його соціально-політична концепція складалася із соціалі-
стичних ідей рівності й справедливості та буржуазно-демократичних
ідей конституційного права, широкого місцевого самоврядування. Він
висловлювався за таку демократично організовану політичну систему
суспільства, в якій інтереси держави не вступали б у протиріччя з ін-
тересами народу.
В основу своєї політичної програми Драгоманов поклав такі ідеї:
• використання конституціоналізму як універсального засобу досяг-
нення політичної свободи;
• еволюція існуючої політичної системи як засіб проведення широ-
ких політичних реформ;
• політична децентралізація й широке місцеве самоврядування як засіб
подолання конфлікту між державою і суспільством;
• ведення національно-визвольної боротьби лише мирними політич-
ними і просвітницькими методами.
Непересічне значення творчості Драгоманова, з погляду сьогоден-
ня, полягає в тому, що він першим серед вітчизняних мислителів заклав
підвалини політичної науки в Україні, вперше розробив не абстракт-
ну, а конкретну програму політичного реформування Росії з міцною
гарантією свободи для України.
У кінці ХІХ століття під впливом Драгоманова сформувалися полі-
тичні погляди цілої плеяди західноукраїнських мислителів і громадсько-
політичних діячів. Одним із найбільш яскравих їх представників був
Остап Терлецький (1850–1902). Специфіка його поглядів полягала
ДВНЗ “Українська академія банківської справи НБУ”
22
в тому, що соціально-політичне звільнення трудящих він ставив вище
за національне питання. Терлецький вважав, що повне звільнення на-
роду стане основою і для вирішення національного питання.
Під впливом Драгоманова сформувалися також самобутні політич-
ні погляди великого західноукраїнського письменника, поета, публі-
циста і громадсько-політичного діяча Івана Франка (1856–1916). Він
вважав, що основною причиною гальмування економічного і культур-
ного розвитку народу є відсутність його національної самостійності, без
чого неможливо реалізувати ідеали політичної свободи. У площині
вирішення соціальних питань Франко стояв на позиціях соціалізму.
Соціалістична концепція Франка містила також ідеї кооперації, колекти-
вної громадської власності, соціальної взаємодопомоги між трудівника-
ми, боротьби проти соціального гноблення.
Визначне місце в історії української політичної думки кінця ХІХ –
першої третини ХХ століття посідав Михайло Грушевський (1866–1934).
Він вважав, що вся історія українського народу – розбуджена енергія
національного самозбереження перед небезпекою національної загибелі.
На такому історичному ґрунті з’являються ідеали українського народу:
свободи, рівності та “народний ідеал справедливості”. Під “народом”
Грушевський розумів “село, українське селянство”. Він розглядав укра-
їнську націю лише як хліборобську. Таке бачення “народу” залиши-
лося на все життя, навіть тоді, коли Грушевський очолював Українську
Центральну раду. І тоді його позиція була “селоцентрична”.
У поглядах на державу Грушевський дотримувався думки, що
національним інтересам України найбільш відповідає статус автономії
в складі Російської Федерації. Однак у свої поглядах на це питання він
був непослідовним. Вже 22 січня 1918 р. у Четвертому Універсалі були
задекларовані основні елементи української державності і недвозна-
чно заявлялося, що УНР стає “самостійною, ні від кого незалежною,
вільною, суверенною Державою Українського Народу”. Необхідність
утвердження статусу України як незалежної держави Грушевський
обґрунтовує в цілому ряді статей цього періоду.
На початку ХХ століття, коли у світі загострилося національне
питання, в українській політичній думці з’явилася тенденція до обґру-
нтування необхідності досягнення Україною національної незалежно-
сті і повної державної самостійності. Найвідомішим представником
цього напрямку був Микола Міхновський (1873–1924). Свої погляди він
виклав у брошурі “Самостійна Україна”, що була своєрідним політич-
ним кредо Революційної української партії, яка сформувалася в 1900 р.
У ній міститься твердження про те, що “державна самостійність є голо-
вною умовою існування нації”. Стосовно України це означало боро-
тьбу за “одну, єдину, нероздільну, вільну, самостійну Україну від гір
ДВНЗ “Українська академія банківської справи НБУ”
23
Карпатських аж до Кавказьких”. Саме Міхновському належить макси-
малістське гасло: “Україна – для українців!”
Головним ідеологом націоналістичного напряму був Дмитро Дон-
цов (1883–1973). Він став родоначальником “чинного” (інтегрального)
націоналізму як крайньої форми українського радикалізму. Концепція
Донцова виходила з того, що гуманізм і демократія несумісні з на-
ціональною волею, національною ідеєю. Він надавав українському
націоналізму ознак агресивності, волі до влади, елітаризму, “творчого”
насильства. Послідовний і рішучий прихильник незалежної авторита-
рної української держави, навіть з ознаками кастовості і мілітаризму,
Донцов не сприймав ні соціалізму, ні демократії. Навпаки, в них він
вбачав головні причини поневолення України, падіння національної
свідомості, формування в українського народу духу примирення. Щодо
державного статусу України в майбутньому, то Донцов рішуче відмов-
лявся від федералістської традиції в історії політичної думки України.
Націоналістична ідеологія у творчості Донцова дала поштовх сус-
пільно-політичній думці, що сповідувала принцип: “мета виправдовує
засоби”. Поряд з Донцовим цієї думки дотримувались Євген Коно-
валець, Андрій Мельник, Степан Бандера. Погляди Донцова стали ідео-
логічною основою світогляду та практики керівництва ОУН.
У 20-ті рр. ХІХ ст. з’явилися твори В’ячеслава Липинського
(1882–1931), в яких була заснована монархічно-консервативна дер-
жавотворча концепція в українській політології. Він стверджував, що
тільки власна держава, збудована українською нацією на своїй етногра-
фічній території, врятує її від економічного розпаду і кривавої анархії.
Нація для Липинського – це всі громадяни, що становлять населення
держави. Націоналізм Липинського зводиться до того, що українці
відрізняються від інших народів лише своєю політичною інтеграцією.
Інтегровані на ґрунті етнокультури і національної свідомості, вони
повинні згуртовувати всі народи в одне ціле.
Українську державницьку ідеологію Липинський будував на давніх
народних традиціях, зокрема на державному досвіді гетьмансько-
козацьких часів і високій етнічній культурі хліборобської спільноти.
При цьому державність бачилася йому як спадкоємна монархія, очолю-
вана гетьманом.
Представником соціалістичного світогляду в українській політич-
ній думці був Володимир Винниченко (1880–1951). Він вважав, що
відродження української нації можливе лише в поєднанні соціального і
національного визволення українського народу. Філософсько-політична
теорія Винниченка ґрунтувалася на його соціально-політичній програмі
так званої “колектократії”, тобто системі всебічної – духовної, правової, 
ДВНЗ “Українська академія банківської справи НБУ”
24
фізичної, матеріальної, внутрішньої – гармонії між людьми на всій пла-
неті. На думку Винниченка, перевага в майбутньому буде за колек-
тивними формами власності. З позиції цієї концепції розглядав він і
перспективи розвитку капіталізму і соціалізму, проблеми їх взаємовід-
носин.
Протилежні політичні системи, на думку Винниченка, не повинні
ворогувати, а мусять порозумітися політично і зблизитися економічно
шляхом докорінної реорганізації всього господарства. Ці думки Винни-
ченка багато в чому збігаються з ідеями представників “теорії конверге-
нції”, які в різних інтерпретаціях обґрунтували ідею, згідно з якою
економічні й ідеологічні відмінності між капіталістичною та соціаліс-
тичною системами повинні зникнути й у перспективі дійти до повного
злиття.
На сучасному етапі суспільно-політичного розвитку України на-
ціональна школа політології активно розвивається: окреслено предметне
поле науки, визначено проблематику й методи досліджень, перегляда-
ються і збагачуються сучасним досвідом концепції минулого, створю-
ється теоретична база для виникнення нових напрямів політичної науки.
Останнім часом з’явилися часописи відповідного профілю. Заявили про
себе наукові установи, що досліджують політичні проблеми: інститут
політичних і етнонаціональних досліджень, інститут держави і права
ім. В. М. Корецького, національний інститут стратегічних досліджень,
інститут українсько-російських відносин. Створено Українську акаде-
мію політичних наук, Українську асоціацію політологів, Асоціацію мо-
лодих політиків і політологів.
Питання для самоконтролю
1. У чому полягає актуальність політології як науки і навчальної дис-
ципліни?
2. Що вивчає політологія як наука?
3. Назвіть основні поняття, категорії і методи політології.
4. Який зв’язок політології з іншими соціально-гуманітарними на-
уками?
5. Які функції виконує політологія?
6. Які етапи розвитку пройшла політологія як наука?
7. У чому полягає суть міфологічної концепції політики?
8. У чому полягають відмінності політичних ідей Стародавнього світу і
Середньовіччя?
9. Які основні політичні концепції філософів Нового часу?
10. Який зв’язок існує між політичною думкою в Україні та специфікою
її історичного розвитку? 
ДВНЗ “Українська академія банківської справи НБУ”
25
Тема 2. ПОЛІТИЧНА ВЛАДА
І ПОЛІТИЧНА СИСТЕМА СУСПІЛЬСТВА
План лекції
1. Влада як одна з найголовніших категорій політології.
2. Сутність, структура і функції політичної системи.
3. Типи політичних систем і критерії їх ефективності.
1. Влада як одна з найголовніших категорій політології
Влада виникає разом із людським суспільством як його невід’єм-
ний і необхідний елемент. Причинами її появи були:
• потреба самозбереження соціуму;
• необхідність у продовженні людського роду;
• об’єктивна неоднорідність соціальної структури будь-якого суспіль-
ства;
• потреба в колективному (суспільному) характері праці.
Влада має правовий, економічний, духовно-ідеологічний характер
й існує всюди, де є будь-які стійкі об’єднання людей (сім’я, плем’я,
держава). Відносини влади спостерігаємо повсюди: в родині, у вузі, у
виробничих колективах, в армії, у державі загалом. Влада є необхідним
регулятором життєдіяльності суспільства, забезпечує його розвиток,
єдність, керованість, слугує важливим фактором організованості і впо-
рядкованості соціуму.
Важливим фактором появи влади є психологічний, сутність якого
полягає у тому, що деякі люди за своєю природою схильні до доміну-
вання над іншими людьми. І водночас є люди, які почуваються більш
комфортно, коли ними керують.
Існують різні підходи до тлумачення влади:
1. Біхевіористське трактування розглядає владу як особливий тип
поведінки, коли одні люди командують, а інші – підкоряються.
2. Системне трактування влади протилежне попередньому. Влада,
згідно з ним, – це похідна не від індивідуальних, міжособистісних
відносин, а від соціальної системи і виявляється у взаємовідносинах
частин та цілого.
3. Структуралістські інтерпретації розглядають владу як відносини
між керівниками і підлеглими, що ґрунтуються на співвідношенні
винагороди і покарання.
4. Телеологічні (від грец. telos – мета, результат) концепції розглядають
владу як спроможність у досягненні певної мети та отриманні бажа-
них результатів. 
ДВНЗ “Українська академія банківської справи НБУ”
26
5. Інструменталістський підхід тлумачить владу як набір певних
інструментів, основними з яких є сила, багатство і знання. Якщо в
минулому домінували сила й багатство, то в сучасному інформа-
ційному суспільстві домінують знання.
6. У реляціоністських (від англ. relation – відношення, зв’язок) трак-
туваннях влада постає як взаємодія суб’єкта і об’єкта, де суб’єкт за
допомогою певних засобів контролює об’єкт.
7. Представники конфліктної концепції влади розглядають її як мож-
ливість прийняття рішень, що регулюють розподіл благ у конфлікт-
них ситуаціях.
В узагальненому розумінні влада – це здатність підкоряти своїй
волі когось, право і можливість управляти та розпоряджатися діями
інших людей, впливати на їх поведінку, домагатися від них виконання
певних рішень і наказів за допомогою авторитету, волі, закону, примусу
і сили.
За своєю регулятивною сутністю влада соціальна, тобто вона ви-
никає і виявляється лише в суспільстві.
Соціальна влада – це завжди відносини не менше як двох сторін,
які передбачають можливість для однієї сторони (індивідуального чи
колективного суб’єкта влади) давати розпорядження іншій стороні
(індивідуальному чи колективному об’єкту влади) за умови, що той,
хто дістав таке розпорядження, повинен його виконати.
За своєю структурою соціальна влада поділяється на дві основні:
• політична (державна, партійна, влада громадсько-політичних орга-
нізацій і рухів);
• неполітична (особиста, сімейна, влада громадських організацій, не-
формальних лідерів, об’єднань, груп).
Важливими елементами будь-якої соціальної влади є воля, знання і
сила.
Воля міцно поєднує владу з її суб’єктом. Воля формує цілеспря-
мованість і наполегливість суб’єкта влади, робить владу активною.
Без волі влада недієздатна. Влада неможлива без об’єктів впливу, які
їй підкоряються, – об’єднань, груп, класів, суспільства загалом.
Знання, якими повинні володіти суб’єкти влади у процесі її засто-
сування, наділяють владу передбачуваністю, компетентністю і планомі-
рністю, надають їй цивілізованості.
Сила. Йдеться не про фізичну силу, хоча влада здатна проявити
себе і таким чином, а про силу в соціальному розумінні (“сила закону”,
“сила звички”). Влада, позбавлена сили, перетворюється у фікцію,
оскільки не здатна втілити владну волю в життя. 
ДВНЗ “Українська академія банківської справи НБУ”
27
Отже, визначальною рисою влади є здатність владарюючих суб’єк-
тів нав’язувати оточуючим свою волю, тим самим панувати над підвла-
дними. Звідси випливає і негативний аспект влади, який проявляється
у можливості зловживання нею та довільного її використання.
Різновидом соціальної влади є політична влада, навколо якої обер-
тається політичне життя в будь-якій країні.
Політична влада – це здатність соціальної спільноти чи індивідів
впроваджувати в життя рішення, що виражають їхню волю, і визна-
чально впливати на діяльність, на поведінку людей та їх об’єднань за
допомогою правових норм, ідеологічного впливу, партійних програм,
настанов, насильства тощо.
Політична влада реалізується насамперед через діяльність полі-
тичних партій, суспільних організацій, суспільно-політичних рухів та
інших суб’єктів політики.
Державна влада – вища форма політичної влади, що спирається
на спеціальний управлінсько-владний апарат і володіє монопольним пра-
вом на видання законів, інших розпоряджень і актів, обов’язкових для
всього населення.
Ознаки державної влади:
1) розмежування суспільних груп на тих, хто здійснює владу (суб’єкти
влади), і тих, стосовно кого влада здійснюється (об’єкти влади);
2) здійснення організованого і правовим чином урегульованого при-
мусу;
3) використання адміністративного апарату;
4) поширення влади на певну, визначену кордонами територію, у рам-
ках якої вона володіє ознаками суверенності.
Політична влада в умовах громадянського суспільства здійснюєть-
ся у формі державно-політичної влади, влади муніципальних утворень
і суспільно-політичної влади.
Державно-політична влада в межах державної території своїм
об’єктом має все населення країни. У федеральних державах вона по-
діляється на загальнофедеральну владу, владу суб’єктів федерації (країв,
областей, республік, штатів і т.д.) і місцеву владу (управляючі, префек-
ти). В унітарних державах розрізняють владу центральну і місцеву.
Влада муніципальних утворень має місцевий, локальний характер
і розповсюджується лише на території конкретного муніципального
утворення. Вона спрямована на вирішення загальних справ місцевого
значення. Головною відмінною рисою державної влади на муніципа-
льному рівні є форма її реалізації – місцеве самоврядування.
Суспільно-політична влада розповсюджується лише на членів
конкретних політичних організацій (рухів) і здійснюється в межах член-
ства. 
ДВНЗ “Українська академія банківської справи НБУ”
28
Державна влада – завжди політична влада. Її сутність полягає в
тому, кому вона належить і чиї інтереси представляє і захищає. Це може
бути група, верства, клас, більшість членів суспільства чи суспільство
загалом. При цьому важливе значення мають два фактори:
1) кому належить влада та хто її здійснює (монарх, хунта, партійна елі-
та, демократично обрані органи влади);
2) якими способами і методами реалізується влада (диктатура, автори-
таризм, демократія).
Ресурси влади – засоби, що забезпечують дієвий вплив суб’єкта
на об’єкт влади. До них належать:
1. Структурні ресурси – закон, суд, державний апарат, партійна дис-
ципліна, авторитет лідера.
2. Психологічні ресурси – страх, інтерес, віра, переконання.
3. Матеріальні ресурси – забезпечення матеріальних потреб, маніпу-
лювання усілякими пільгами та привілеями.
4. Економічні ресурси включають всю сукупність матеріальних цін-
ностей, гроші як їх еквівалент.
5. Культурно-інформаційні ресурси – знання та інформація, а також
засоби їх одержання і поширення: інститути науки і освіти, засоби
масової інформації тощо.
6. Примусові ресурси – це заходи адміністративного і кримінального
впливу, інститути фізичного примусу і спеціально підготовлені для
цього кадри. У державі їх ядро становлять армія, поліція, служби без-
пеки, суд, прокуратура.
7. Демографічні ресурси – люди. Вони утворюють собою універсаль-
ний, багатофункціональний ресурс, який є “постачальником” усіх
інших ресурсів.
Причини, через які люди добровільно підкоряються владі:
1. Суспільство – це моральна спільнота, що утворюється і функціо-
нує згідно з певними правилами. Чим краще владна верхівка створює і
дотримується цих правил, тим охочіше населення їй підкоряється.
2. Влада здатна створювати і розподіляти дуже важливі для всіх
людей вартості – безпеку, порядок, стабільність, добробут. Тому люди
відчувають потребу у владних структурах і готові поступитися час-
тиною своєї волі заради цих вартостей, сподіваючись, що влада буде
справлятися зі своїми функціями.
Функції політичної влади:
а) регулятивна – спрямовує політичну волю мас на регулювання жит-
тєдіяльності суспільства;
б) інтегративна – полягає в об’єднанні соціально-політичних сил сус-
пільства; 
ДВНЗ “Українська академія банківської справи НБУ”
29
в) мотиваційна – формує мотиви політичної діяльності, передусім
загальнозначущі;
г) стабілізуюча – націлює на стійкий розвиток політичної системи,
громадського суспільства.
Основними формами політичної влади є:
• панування;
• політичне керівництво й управління.
Панування – це абсолютне чи відносне підкорення одних людей
іншими.
Політичне керівництво й управління реалізуються через при-
йняття стратегічних і тактичних рішень до об’єктів влади, через органі-
зацію, регулювання та контроль їх розвитку.
Форми політичної влади розрізняють і за критерієм головного
суб’єкта правління. До них належать:
1) монархія – єдиновладне (абсолютне чи з конституційним обмежен-
ням) спадкоємне правління однієї особи – монарха;
2) тиранія (деспотія) – одноосібне необмежене самовладдя внаслідок
насильницького захоплення влади, яке характеризується абсолютним
свавіллям правителя та цілковитим безправ’ям народу;
3) аристократія – влада спадкової, родовитої, знатної меншості, при-
вілейованого стану;
4) олігархія (плутократія, тимократія) – влада багатіїв, заможної,
неродовитої меншості, яка підпорядковує собі державний апарат;
5) теократія – влада духівництва, церкви;
6) охлократія – влада натовпу, що спирається не на закони, а на миттє-
ві настрої, примхи юрби, яка часто піддається впливові демагогів,
стає деспотичною і діє тиранічно;
7) демократія – влада народу на основі закону та гарантії прав і свобод
громадян;
8) партократія – влада однієї партії, партійної номенклатури в дер-
жаві;
9) бюрократія – влада чиновників, адміністраторів у державі;
10) технократія – влада науково-технічної еліти (фахівців), керівників
підприємств, менеджерів;
11) меритократія – влада найбільш обдарованих, гідних людей, в ос-
нову якої покладено принцип індивідуальних заслуг;
12) автократія – необмежене і безконтрольне самовладдя;
13) анархія – безвладдя держави; самоуправління громад, комун, сімей
та інших первинних спільностей людей. 
ДВНЗ “Українська академія банківської справи НБУ”
30
Деякі політологи вважають, що на сучасному етапі існують три
типи влади:
1. Влада противаги. Така влада ґрунтується на індивідуалістсько-
конкуруючих цінностях та існує в країнах, де такі цінності переважають.
Характерними ознаками цього виду владної організації є:
а) існування правлячої групи й опозиції (противаги), що постійно
конкурує з нею;
б) розподіл влади на законодавчу, виконавчу і судову;
в) побудова владних інституцій за принципом контролю та рів-
новаги;
г) наявність періодичних виборів;
д) прийняття рішень згідно з принципом більшості.
2. Колегіальна влада. Для неї характерні такі риси:
а) поділ влади без утворення опозиції;
б) колегіальність при прийнятті рішень;
в) децентралізація влади;
г) високий рівень консенсусу (згоди);
д) використання засобів прямої демократії.
3. Унітарна (диктатура, неподільна) влада, для якої характерні
такі риси:
а) концентрація влади в одних руках;
б) відсутність легальної опозиції.
Унітарна влада виправдана лише під час воєн, економічних труд-
нощів, тобто у критичних ситуаціях.
Політична влада втілюється через механізм владних відносин,
структура якого виглядає так:
• наявність у владних відносинах не менше двох партнерів;
• волевиявлення владарюючого здійснюється у вигляді певного акта,
який передбачає санкції за непідкорення його волі;
• обов’язкове підкорення тому, хто здійснює владу;
• соціальні норми, що закріплюють право одних видавати акти, а ін-
ших – їм підкорятися (правове забезпечення).
Російський мислитель Іван Ільїн (1883–1954) сформулював шість
аксіом державної влади.
1. Державна влада не може належати нікому, крім тих, хто має правове
повноваження.
2. Державна влада в межах кожного політичного союзу повинна бути
одна.
3. Влада має здійснюватися людьми, які відповідають високому етич-
ному й політичному цензу (влада без авторитету гірша, ніж явне
безвладдя). 
ДВНЗ “Українська академія банківської справи НБУ”
31
4. Політична програма владарюючих може передбачати лише заходи,
які мають загальний інтерес.
5. Політична програма влади має охоплювати заходи і реформи, які
реально можна втілити в життя.
6. Державна влада принципово пов’язана з розподільчою справедли-
вістю.
Практика політичного життя засвідчує, що ігнорування цих аксіом
призводить до кризи державної влади.
Політична влада може по-різному оцінюватися громадянами. Вона
стає легітимною тоді, коли засіб її формування і діяльності збігається
з існуючими у суспільстві нормами і цінностями, інакше кажучи, коли
її визнає народ.
Легітимність політичної влади – це стан, коли правочинність
даної влади визнають суспільство і міжнародне співтовариство; це
форма підтримки, виправдання правомірності застосування влади і
здійснення правління державою.
Необхідно розрізняти легітимність влади та її легальність. Легітим-
ність не є синонімом законності, оскільки політична влада не завжди
спирається на право і закони, але завжди користується певною підт-
римкою принаймні частини населення. Легальною є влада, яка видає
закони та має змогу їх здійснювати, але при цьому вона може бути не
легітимною (наприклад, коли населення знаходиться в пасивній або
активній опозиції до влади). У цьому випадку легальна влада часто
вдається до примусу і насилля як стосовно окремих членів суспільства,
так і суспільства в цілому.
Макс Вебер виділяє три типи легітимності влади: традиційну,
харизматичну та раціонально-правову.
Традиційна влада спирається на віру людей у святість традицій і
право володарювати тим, хто здобув владу за цією традицією. Вона
освячена авторитетом давніх патріархальних установлень і релігійних
норм. Ця влада є характерною для монархій (династична спадкоємність).
За своєю мотивацією традиційна влада подібна до стосунків у патріа-
рхальній сім’ї та її членами.
Харизматична влада (від грец. харизма – милість, благодать, Бо-
жий дар, винятковий талант). У політичній практиці під харизмою ро-
зуміють такі властивості людини, які оточення сприймає як надзви-
чайні, недоступні іншим, через що і визнає володаря. Харизматичний
спосіб легітимації є характерним для періодів революційних змін, коли
нова влада не може спиратися на авторитет традицій.
Раціонально-правова влада ґрунтується на переконаності в за-
конності встановлених порядків і в праві на панування органів, які
здійснюють владу. Для забезпечення такого типу панування необхідний
ДВНЗ “Українська академія банківської справи НБУ”
32
професійний апарат. Найрозвинутіша форма цієї влади – конституційна
держава, в якій чітко визначені правила функціонування влади та її
взаємин з народом (сучасні демократії).
Існують і інші способи легітимації і, відповідно, типи легітимності
влади, а саме:
• раціонально-цільова, коли громадяни переконані, що влада забезпе-
чує виконання поставленої мети – створення сприятливих умов для
зростання добробуту, захисту прав і свобод громадян, піднесення
міжнародного престижу країни;
• ідеологічна легітимність полягає у виправданні влади засобами
ідеології, впроваджуваної в масову свідомість;
• соціально-евдемонічна (від грец. eudaimonia – щастя, добробут)
легітимність, яка ґрунтується на ілюзії громадян стосовно того, що
політична влада піклується про їхній добробут і здатна його забез-
печити;
• національно-патріотична легітимність заснована на визнанні влади
як такої, що дотримується національної символіки, ритуалів, міфів,
успадкованих від попередніх національно-державних утворень;
• персональна (особиста) легітимність виражає моральне схвален-
ня осіб, які здійснюють владні ролі.
Названі типи легітимності влади, як правило, в реальності існують
спільно, взаємно доповнюючи один одного. Вони переважно ґрунту-
ються на раціональних основах, тобто у масовій свідомості домінують
ті, які передбачають визнання влади конституцією й законами.
Легітимність конкретної влади не вічна. Вона змінюється залежно
від нових умов або певних особливостей поведінки владних структур і
може як зростати, так і спадати.
Коли влада не відчуває назрілих потреб суспільства у структур-
них змінах, коли вона не відгукується на вимоги прогресивних сил, які
наполягають на перетвореннях, може виникнути криза легітимності.
Типи криз політичної влади:
• парламентська криза, коли в результаті міжфракційних незгод кон-
фронтаційна тенденція переважає над консенсусною;
• урядова криза – дисфункція виконавчої влади;
• конституційна криза обумовлена невідповідністю основного за-
кону країни потребам суспільства;
• системна криза – зовні часто виглядає як криза “верхів”, але нею
охоплене все суспільство і вся політична система;
• криза влади як супутник еволюційного розвитку, вона супроводжує
утвердження нового і взагалі інноваційні процеси в суспільстві. 
ДВНЗ “Українська академія банківської справи НБУ”
33
Для зміцнення своєї легітимності влада може використати такі
засоби:
1) зміна системи законодавства і державного управління відповідно
до нових вимог;
2) створення такої політичної системи, легітимність якої ґрунтується
на традиціях населення;
3) використання харизматичних рис політичного лідера;
4) успішне здійснення державних програм, підтримання законності та
правопорядку.
Домінуючим принципом механізму функціонування державної
влади є принцип її поділу, що передбачає наявність трьох незалежних
гілок: законодавчої, виконавчої і судової. Між ними існує механізм
стримувань і противаг, який забезпечує неможливість надмірної кон-
центрації влади в одних руках або в одному із владних інститутів.
Носієм законодавчої влади є вищий представницький держав-
ний орган – парламент (Верховна Рада, сейм тощо); виконавчу владу
здійснюють – президент, уряд, міністерства і відомства, державно-адмі-
ністративні установи; судову владу – незалежні суди, підпорядковані
тільки закону.
Однак практика знає політичні системи, які функціонують в умовах
єдності влади. У цих системах влада (переважно виконавча) зосередже-
на в одних руках (політичні партії, воєнна еліта) і підпорядковує собі
всі інші гілки, які діють формально Це можливо за тоталітарних або
жорстких авторитарних режимів.
2. Сутність, структура і функції політичної системи
Суспільство на будь-якому етапі свого розвитку виступає як су-
купність взаємозалежних систем. Система – це певна кількість взає-
мопов’язаних елементів, що утворюють стійку цілісність, мають певні
інтегративні особливості та внутрішні закономірності, притаманні саме
цій спільності.
У навколишньому світі існують найрізноманітніші системи. Але
якщо істотною ознакою економічної системи є власність, правової –
правові норми як регулятори суспільного життя, духовної – форму-
вання цінностей, відтворення особистості, адекватної цим цінностям, то
істотна ознака політичної системи полягає у формуванні та здійсненні
політичної, державної влади.
На відміну від інших систем, особливості політичної системи по-
лягають у тому, що вона:
• володіє монополією на владу в масштабах усього суспільства;
• визначає стратегію суспільного розвитку в цілому та економічну,
соціальну, культурну і зовнішню політику зокрема; 
ДВНЗ “Українська академія банківської справи НБУ”
34
• репрезентує інтереси панівних соціальних груп або всього суспільс-
тва на державному рівні;
• забезпечує політичне та адміністративно-державне управління сус-
пільними процесами;
• сприяє стабілізації або призводить до дестабілізації суспільного
життя;
• є найбільш інституціоналізованою системою;
• формує правову систему, функціонує в її рамках або виходить за ме-
жі правового поля.
У політології існують різні погляди як на тлумачення поняття “по-
літична система”, так і на сутність цього феномену:
• одні ототожнюють політичну систему з політичною організацією;
• другі – з політичним режимом;
• треті – значно розширюють обсяг і зміст цього поняття, включаючи
до структури політичної системи елементи, які не можна вважати
власне політичними.
Таке розмаїття думок природне, оскільки, з одного боку, відбиває
закономірний процес постійного накопичення і розвитку наукових да-
них про політичні системи, підкреслює її складний і суперечливий хара-
ктер, а з іншого – виділяє різні суб’єктивні методологічні й ідеологічні
позиції авторів.
Загалом політична система – це інтегрована сукупність держав-
них і недержавних інституціональних утворень, які виявляють потреби
та інтереси соціальних груп, формують та організують взаємодію
людей у здійсненні публічної влади на відповідній території та забезпе-
чують стабільність і соціальний порядок у суспільстві.
До політичної системи належать:
• законодавча, виконавча, судова системи;
• регіональні та місцеві системи управління, які ґрунтуються на прин-
ципах представництва та організації.
Завданням політичної системи є забезпечення неперервності,
взаємопов’язаності й координації діяльності різних політичних суб’єктів
для досягнення поставлених цілей.
У рамках політичної системи виробляється політична лінія, яка
створює сприятливі умови для ефективної діяльності економічної, со-
ціальної і духовної систем. Через її інститути здійснюється політичне
керівництво й управління суспільством. Тільки політична система має
монопольне право на здійснення влади в державі.
Політична система виникла одночасно з поділом суспільства на
класи та появою держави, яка була історично першим її інститутом. 
ДВНЗ “Українська академія банківської справи НБУ”
35
Народження цілісної політичної системи пов’язане з подальшим ци-
вілізаційним розвитком, формуванням громадянського суспільства.
З’являються великі соціальні групи (класи, нації). З метою задоволення
їхніх потреб та інтересів виникають інші політичні інститути: політичні
партії, громадські організації, рухи, об’єднання (наприклад, профспілки,
селянські спілки, об’єднання промисловців тощо).
Політичну систему суспільства досліджували протягом багатьох
століть, починаючи від Аристотеля. Але вагомих результатів було дося-
гнуто лише у середині ХХ століття після застосування американським
вченим Девідом Істоном системного аналізу до вивчення політичного
життя.
Істон вбачав, що система складається з ряду різноманітних еле-
ментів, які всі разом становлять її структуру. Система має свої межі.
Дії, що впливають на неї ззовні, називаються входом у систему; а дії,
які система справляє на оточення, – виходом. Між входом і виходом
(імпульсами, що йдуть до системи, та її реакцією на це) відбувається
внутрішня системна конверсія.
Запропонований Істоном системний підхід дав можливість ученим
перейти від вивчення фактів до вироблення загальної теорії, вивчити
структуру політичної системи – сукупність владних інститутів, які по-
в’язані між собою і створюють стійку цілісність.
Головний єднальний компонент політичної системи – політична
влада, зосереджена в державі, політичних партіях і громадських органі-
заціях. Важливою функцією влади є створення внутрішніх зв’язків сис-
теми, врегулювання конфліктів політичними засобами і регламентація
поведінки людини, тобто можливість впливати на неї з допомогою пе-
вних засобів – волі, авторитету, права, сили. Отже, влада – це елемент,
джерело управління, основа розвитку й функціонування політичних
систем.
Політична система має свою структуру. У найбільш загально-
му, спрощеному варіанті вона містить:
1) політичні інститути держави (глава держави, парламент, уряд, пред-
ставники держави на регіональному рівні);
2) політичні інститути регіональної влади (політичні виконавчі та пред-
ставницькі органи суб’єктів федерації, автономії та регіонального
самоврядування);
3) політичні інститути місцевого самоврядування (сільські, селищні, мі-
ські ради та голови місцевого самоврядування);
4) політичні інститути, які забезпечують формування політичної влади
та політичного управління (виборча та партійна системи);
5) політико-правові норми; 
ДВНЗ “Українська академія банківської справи НБУ”
36
6) політична свідомість і політична культура (політична свідомість
постає як сукупність політичних ідей, уявлень, традицій, відображе-
них у політичних документах, правових нормах як частина суспіль-
ної свідомості, а політична культура як сукупність уявлень про різні
аспекти політичного життя);
7) суб’єкти політичного процесу – політичні та громадські лідери, пар-
тії, громадські організації та тіньові суб’єкти політики (мафії, кла-
ни, кліки);
8) форми політичної взаємодії (співпраця, конкуренція, конфлікт, кон-
солідація, панування та експлуатація);
9) засоби масової інформації (вони є активним і самостійним елемен-
том політичної системи суспільства і в демократичних країнах ві-
діграють роль четвертої влади);
10) людина як політична істота – громадянин.
Деякі вчені у структурі політичної системи виділяють ряд струк-
турних блоків:
1) організаційно-інституціональний блок охоплює сукупність
політичних об’єднань (державних органів, регіональних структур влади
та місцевого самоврядування, виборчої та партійної систем, політичних
партій, громадсько-політичних організацій і рухів) та розкриває ха-
рактер їх функціонування в політичній системі. Особливе місце тут
належить державі, від сутності та форми якої залежать види і функції
політичної системи. Суто політичними явищами є партії, які можуть
представляти інтереси класу (класові), нації, етнічних груп (національ-
ні), конфесії (релігійні), усіх верств населення (патріотичні), окремих
груп (кланові), лідерів (харизматичні).
Важливе значення мають громадсько-політичні організації і рухи,
які не можуть задовольнити інтереси своїх членів без участі в політиці,
без втручання держави у вирішення проблем та без втручання їх у
компетенцію держави (спрямування держави на нові потреби);
2) особисто-організаційний блок означає взаємозв’язок політики
і людини. Всі люди так чи інакше піддаються політичному впливові
у найрізноманітніших формах. Крім того, найбільш “підготовлені”
індивіди через різноманітні організаційно-політичні форми беруть ак-
тивну участь у виробленні політичних ідей і норм, формуванні політич-
ної влади. Сама людина як громадянин, депутат, член партії і руху
творить політику, реально впливає на політичний розвиток суспільства;
3) нормативно-регулятивний блок містить у собі політичні нор-
ми, звичаї і традиції. Однак при цьому слід брати до уваги ту обставину,
що правові норми йдуть від держав, органів місцевого самоуправ-
ління або народу загалом і тому вони завжди є одночасно політичними
ДВНЗ “Українська академія банківської справи НБУ”
37


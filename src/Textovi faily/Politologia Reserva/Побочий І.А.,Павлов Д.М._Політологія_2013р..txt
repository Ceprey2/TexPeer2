Побочий І.А.,Павлов Д.М._Політологія_2013р.
ТЕМА 1. ПРЕДМЕТ І МЕТОД ПОЛІТОЛОГІЇ
Широкі можливості для ґрунтовної і об'єктивної характеристики
суспільства, в якому ми живемо, і політики, яку необхідно втілювати в життя
країни та за її межами, має наука про політику - політологія.
Політична думка, яка зародилася більше двох з половиною тисяч років
тому в Стародавній Греції, після тривалого забуття стала відроджуватися в
епоху Ренесансу, а потім - бурхливо розвиватися в ХХ столітті.
Політика (від д.-грець. πολιτική «державні справи», грець. πόλις «місто,
держава») – це сфера взаємовідносин між індивідами та соціальними групами,
класами, націями, народами і державами з приводу використання інститутів
публічної влади задля реалізації своїх суспільно значущих інтересів та потреб.
Тривалий час не існувало єдиного підходу до визначення основних
понять політології. Процес остаточного становлення політології завершився на
Міжнародному колоквіумі з політичних наук (Париж, 1948 р.), який був
організований ЮНЕСКО (Організація Об’єднаних Націй з питань освіти, науки
та культури), і де було визначено зміст предмету цієї науки та рекомендовано
включити курс політології для вивчення в системі вищої освіти як
загальнообов'язкової дисципліни.
У загальному виді – Політологія (від грець. politika, Πολιτικές Επιστήμες –
«державні справи» і logos – «слово, поняття, вчення») – інтегруюча соціальна
наука про політику та її взаємовідносини з людиною та суспільством.
Зазначимо, що ЮНЕСКО визначило і чотири складові політології:
1. Теорія політики
2. Теорія політичних інститутів
3. Теорія політичної участі
4. Теорія міжнародних відносин
В 1949 р. під егідою ЮНЕСКО була створена Міжнародна асоціація
політичної науки.
Слід мати на увазі, що наряду з політологією, дослідженням тих або
інших аспектів політики займаються і інші науки, такі як політична філософія,
політична соціологія, історія політичних учень, політична психологія та інші.
Можна вважати, що вказані науки досліджують окремі частини політичного
життя суспільства, а до найбільш загальних та повних наук про політику слід
відносити політологію. Інтегруючи в собі окремі аспекти указаних дисциплін,
політологія розташовується мов на їх перетині та представляється
міждисциплінарною наукою.
7
Предмет політології, як науки, складає політичне життя в цілому.
Зокрема, це сутність і зміст політики і політичного життя суспільства, тенденції
і закони, структури функціонування і розвитку життя соціальних спільнот за
допомогою включення їх в діяльність щодо реалізації політичної влади і
політичних інтересів. Виокремлюють теоретичну, практичну та емпіричну
політологію.
Метод дослідження – це принципи та процедури,які застосовуються для
пізнання об’єкту дослідження, система правил, якими слід керуватись при
перевірці наукових пропозиції та гіпотез.
Методи політології
Системний підхід – розглядає події політичного життя як частину
єдиного процесу;
Структурно-функціональний – є конкретизацією системного методу,
але дає можливість дослідити функції кожного з елементів структури;
Інституціональний метод – дослідження інститутів, за допомогою яких
здійснюється політична діяльність;
Емпіричний(1) метод – є найпоширенішим методом будь-якого
дослідження, передбачає: опитування, спостереження, аналіз
документів, тощо;
Біхевіористський(2) метод – досліджується конкретна поведінка окремих
особистостей та груп;
Метод порівняльного аналізу – дозволяє порівняти характеристики та
властивості явищ політичного життя в просторі та часі, виявити їх
схожість та відмінності
(1): (від грець. εμπειρια — дослід) — систематизоване знання, яке ґрунтується на
експериментальних даних, отриманих дослідним шляхом.
(2): Англійське слово behavor у перекладі означає «поведінку». Цей термін у
політології вперше було застосовано американськими вченими для наукового аналізу
емпірично достовірних фактів політичної поведінки індивідів. При цьому поведінці людей
надавали суто політичного характеру.
Крім вищезазначених загальних методів у політології розробляється й
конкретна методика політичних досліджень, яка полягає у використанні в
належній послідовності та взаємозв’язку сукупності певних технічних
прийомів. 
8
Розглядаючи закони політології, необхідно виходити з того, що
економіка є визначальною відносно політики (політико-економічні
закономірності). Разом з тим політика має і зворотний вплив на економіку, але
абсолютизувати самостійність політичної влади не можна, оскільки це
призводить до неминучого гальмування економічних процесів, краху
суспільно-політичної системи.
Найважливішими специфічними законами політичного життя є: закон
суперечності та єдності класового і загальнолюдського в політичному житті;
закон, що враховує різноманітні форми взаємин соціальних суб'єктів
політичного життя, зростання ролі людського чинника в політичних процесах,
закон циклічності політичних режимів. Головною в законах політичної науки є
система відносин, яка забезпечує стабільність політичного життя суспільства,
через такі принципи, як консенсус, конструктивна опозиція, толерантність.
Найважливіше місце в розумінні суті будь-якої галузі знань і оцінки її
ролі в житті суспільства є визначення функцій, що виконуються нею.
Функції політології
теоретико-пізнавальна функція - присвячена вивченню глибинних
сутнісних рис політичного життя, його тенденцій і закономірностей;
методологічна функція - пов'язана з розробкою методів, способів
пізнання політичних процесів
світоглядна функція - впливає на формування політичної свідомості і
поведінки, політичної культури, громадянських якостей особи, дозволяє
краще зрозуміти, пізнати позиції тих або інших партій, лідерів рухів;
прикладна функція - полягає в тому, щоб на основі пізнання
закономірностей політичного життя розробляти технологію
практичного застосування політичних теорій, впровадження їх в життя.
прогностична – дозволяє передбачення, прогнозування перспектив
розвитку політичних процесів, наслідків прийняття і виконання
політичних рішень, моделює політичні процеси і відносини.
До основних понять /категорій/ політології відносяться: "політика",
"політичні відносини", "політичний процес", "політичні явища", "політичні
інститути та організації", "політична система", "політичне життя", "політична 
9
влада", "політична революція", "політичний вплив", "політичний авторитет",
"політична свобода", "демократія", "держава", ―право‖ тощо.
Політика як явище має подвійний характер. З одного боку - це наука,
оскільки вона базується на законах суспільного розвитку. З іншого - мистецтво,
яке полягає в умінні використовувати існуючі можливості, ухвалювати
правильні політичні рішення на основі поєднання теоретичних знань з
інтуїцією, сміливістю, творчою фантазією.
Прагматичне значення політології пов'язане з регулюванням, зміною та
вдосконаленням політичних відносин. Призначення політології не лише в тому,
щоб дати точну модель політичного життя, але й у тому, щоб забезпечити
поступальний розвиток суспільства.
Підсумовуючи матеріал даної глави наводимо наступну схему:
Політологія
Теоретична Практична Емпірична
Складові політології:
Теорія політики
Теорія політичних інститутів
Теорія політичної участі
Теорія міжнародних відносин
Поняття політології:
Влада
Свобода
Демократія
Держава
Право
Методи політології:
Системний підхід
Структурно-функціональний
Емпіричний метод
Інституціональний метод
Біхевіористський метод
Метод порівняльного аналізу
Функції політології:
Теоретико-пізнавальна
Методологічна
Світоглядна
Прикладна
Прогностична
10
ТЕМА 2. ІСТОРІЯ ЗАРУБІЖНОЇ ПОЛІТИЧНОЇ ДУМКИ
2.1. Політична думка Стародавнього світу та Середньовіччя
У політичних поглядах Стародавнього Сходу превалювала думка про
божественне походження держави. Проте тенденція відходу від подібних
поглядів в цих країнах простежується вже в Х1-V11 сторіччях до нашої ери.
Вона знайшла віддзеркалення у ряді вчень мислителів Індії, Китаю, Персії та
інших країн.
У розвитку староіндійської політичної думки важливе місце займає
трактат "Артхашастра", який спеціально розглядає питання державного
управління. У ньому домінує ідея сильної централізації державної влади і
необмеженої влади царя над економічним і політичним життям
рабовласницького суспільства. Задля збереження влади цар може порушувати
закони і використовувати будь-які засоби.
Історія стародавнього китайського рабовласницького суспільства
характеризується запеклою боротьбою рабовласників і рабів, родової знаті та
общинників. Гострота класових конфліктів зумовила боротьбу різних
напрямків у політичній думці. Панівною була політична ідеологія
рабовласницької знаті, в якій значне місце приділялося обґрунтуванню ідеї
божественної природи царської влади. Цар був "сином неба", що здійснює
державне управління за велінням неба.
Передові ж мислителі відкидали ідею божественної природи держави.
Так, у вченні Лао-цзи (V1-V ст.ст. до н.е.) розвінчується ідея про божественне
походження царської влади. Соціальним ідеалом Лао-цзи був лад, заснований
на рівності людей і відсутності гноблення.
Одним з великих і оригінальних мислителів людства був китайський
учений, поет і філософ Конфуцій /551-479 рр. до н.е. /, який поклав початок
цілій течії у філософії та політиці - конфуціанству. Благо народу - центральний
пункт конфуціанської доктрини владарювання. А звідси і уявлення про державу
як про велику сім'ю, де володар - батько своїх підданих, йому підпорядковані
чиновники, які своє право на управління постійно доводять знаннями,
здібностями, мудрістю і чеснотами. Народ, беззаперечно, виконує волю
пануючих.
11
В постійній полеміці з конфуціанством склалось поличне учення Мо-дзи
/479-384 рр. до н.е./, який виходив з визнання рівності прав людей від природи.
Політичні ідеї, вироблені в країнах Стародавнього Сходу, вплинули на
політичну думку рабовласницької Греції та Риму.
Сократ /469 - 399 рр. до н.е./ - принциповий прихильник законності, яка
складає основу благополуччя держави, функціонування її установ. Він вважав,
що царство і тиранія є влада, але влада різна. Влада, заснована на волі народу і
на законах, - це царство, а влада проти народу, в основі якої не закони, а
свавілля правителя - тиранія.
Сократ перший в історії європейської політичної думки сформулював
концепцію договірних відносин між державою і громадянином. Розвиваючи
вчення про природне право, він вважав, що існують неписані божественні
закони, встановлені не людьми, а богами і що вони мають силу повсюдно,
незалежно від волі людей.
Платон /427 - 347 рр. до н.е./ - визначний учений і філософ, є автором
політичної філософії. У своїх працях "Держава", "Закони", "Політика" він
спробував сформулювати найважливіші принципи і правила стабільного
суспільного устрою. Він висловив думку про те, що основною ідеєю будь-якої
держави є ідея справедливості. Ідеальному типу державного устрою Платон
протиставляє негативний тип, можливий в чотирьох формах: тімократія,
олігархія. демократія, тиранія. Кожна з цих форм є подальше погіршення
форми ідеальної. Але якнайгіршою формою державного устрою Платон вважав
тиранію - владу одного над всіма. Тиран, для збереження своєї влади,
знищуватиме своїх друзів і ворогів, поки навколо нього не залишиться нікого,
окрім лестивців.
Ідеальна держава, згідно Платону, правління кращих і благородніших -
аристократичне державне утворення. Але це не правління родової аристократії,
а аристократії знань, де правителями можуть бути не тільки особи, здатні
управляти, але й особи, до цього спеціально підготовлені - правителі-філософи.
Досконала держава має, як стверджує Платон, чотири головні доблесті:
мудрість, мужність, стримуюча міра, справедливість.
Аристотель /384-322 рр. до н. е./ є зачинателем політичної науки як
окремої самостійної дисципліни. Ним написані праці "Політика", "Афінська
політика", "Етика". Його називають "батьком політології". Суть політики
полягає в тому, писав Аристотель, щоб наділити громадян хорошими якостями. 
12
Інакше кажучи, мета політики - благо для всіх. Метод політики як науки - це
метод аналізу. Політичний устрій припускає влада закону, оскільки там, де не
діє закон, там немає політичного устрою.
Держава, на думку Аристотеля, складається з громадян, які беруть участь
в суді і управлінні, несуть військову службу і служать богам. Вона виникає як
завершення еволюції сім'ї і поселення. Влада в державі - це продовження і
розвиток влади глави сім'ї.
Аристотель розрізняє політичний устрій за кількісною, якісною та
майновою ознаками. Держави розрізняються, перш за все тим, в чиїх руках
влада - у однієї особи, меншості або більшості. В результаті він виводить шість
форм політичного устрою: три правильні (монархія, аристократія, політія) і три
неправильні (тиранія, олігархія і демократія).
Вперше в історії Аристотель виділив в політичному устрої три самостійні
влади: законодавчу, адміністративну і судову, які незалежно одна від одної
діють в межах своєї компетенції. На думку Аристотеля, закон, а не людина
втілює верховну владу в державі. Особливість закону Аристотель бачить, в
його примусовій силі. Проте, підкреслює він, ніякої користі не принесуть
найкорисніші закони, якщо населення не виховане у дусі відповідного
державного ладу і законодавства.
В І ст. до н.е. - V ст. н.е. центр розвитку суспільно-політичної думки
перемістився до Риму, в якому рабовласницькі відносини досягають класичних
форм і вступають в етап об'єктивного логічного завершення. Ідеологи
республіканського Риму Полібій /біля 200-120 рр. до н.е./ і Цицерон /106-43
рр. до н.е./ вважали римську республіку ідеалом державного устрою, в якому
поєднуються елементи монархії /консули/, аристократія /сенат/ і демократії
/коміції/. Вони визначають державу як народне надбання.
У історії політичної і правової думки найбільшу увагу привернули
положення Цицерона про правовий характер держави, про державу як справу
народу і правової спільноти, про справедливі і правдиві закони, про природне
право, про громадянина як суб'єкта держави і права. Цицерон стояв у витоків
юридизації поняття "держава" та римського права.
Абсолютна перевага релігії в середньовічному світогляді, способі життя
та культурі наклало відбиток і на політичні погляди: всі явища в сфері політики
оцінювались з позиції християнського учення. Політичні проблеми
розглядались як частина проблем теологічних.
13
Саме так їх трактував визначний католицький теолог Августин Аврелій
/353—430 рр./, за думкою якого діяльність держави повинна бути цілком
підпорядкована волі Божій.
Ідею божественного виникнення державної влади розвивав і Фома
Аквінський /1225—1274 рр./. Сутність влади, визначена Богом, є благою, але
конкретні її форми, які реалізують люди, можуть бути і дурними та не
відповідати волі Божій.
В епоху пізнього середньовіччя відбувається відхід від чисто теологічної
інтерпретації політики та в надрах феодального ладу формуються нові
соціально-економічні та політичні відносини – буржуазні.
2.2. Основні політико-правові доктрини
епохи Відродження та Просвітництва
Видатним представником політичної думки епохи Відродження був
Ніколо Макіавеллі /1469-1527 рр./. Будучи ідеологом молодої італійської
буржуазії, він приділяв політиці величезну увагу, присвятивши їй основні праці
"Володар", "Князь", "Історія Флоренції", "Роздуми". Політику він
характеризував як науку, що об'єднує минуле, керує сьогоденням і може
прогнозувати майбутнє.
В історію політичної думки Макіавеллі увійшов і як автор теорії моралі в
політиці. Відносний характер моралі в політиці, констатує він, визначається
конкретною історичною ситуацією, а, отже, немає незмінно хороших або
поганих методів правління людьми, існують лише методи, які адекватні або
неадекватні ситуації. А оскільки людині властиві прагнення до влади та
власності, егоїзм і ненависть, злість і підступність, остільки в політиці
необхідно спиратися на силу, а не на мораль, якою можна і нехтувати за
наявності благої мети. А мета політичної діяльності - благо держави, тому
результат може бути досягнутий будь-якими засобами і методами, в тому числі
й за допомогою обману й насильства, тобто "мета виправдовує засоби".
Розглядаючи політику стосовно конкретного суспільства, Макіавеллі
відзначав великий вплив на неї боротьби протилежних класів - простого народу
та еліти, імущих та неімущих. Він запровадив у науковий обіг один з ключових
термінів політичної науки - державу, яка, на його думку, означає політичний
стан суспільства: відносини тих, що володарюють і підвладних, наявність 
14
організованої політичної влади, існування правових інститутів. От чому багато
вчених вважають Н.Макіавеллі основоположником науки про політику,
"батьком" буржуазної політології.
Логічним продовженням ідей, висловлених мислителями епохи
Відродження, стали суспільно-політичні погляди епохи Просвітництва (ХV11-
ХV111 ст.ст.). Просвітництво (англійське, французьке, німецьке) виступило як
широке соціально-політичне і філософське вчення, яке відкрито відкидало
ідеологію феодального суспільства і обґрунтувало основні політико-правові
доктрини буржуазного суспільства.
Епоха Просвітництва породила блискучу плеяду мислителів: Гобсс і
Локк (Англія), Джефферсон (США), Монтеск’є, Руссо (Франція), Кант і
Гегель (Німеччина). У основі їх концепцій були принципи раціональності
(розумності), законності і дотримання природних, рівних для всіх і кожного,
прав людини.
Томас Гоббс//1588-1679 рр./ в своїй основній праці "Левіафан", доводив,
що політика і її носій - держава, засновується шляхом домовленості між собою
(одне з одним) і довіряють єдиній особі (окремій людині і зібранню людей)
Верховну владу над собою. Держава і є особа, що використовує силу і засоби
всіх людей задля їх миру і загального захисту. Уклавши одного разу суспільний
договір, індивіди втрачають можливість змінити форму правління, звільнитися
з-під дії Верховної влади
Основоположником теорії соціального компромісу був Джон Локк /1632-
1704 рр./. У своїй праці "Два трактати про управління державою" він
аргументовано доводить право народних мас на революцію, але разом з тим
визначає межі його відповідно до інтересів заможних класів. Отже, основа
держави - приватна власність.
Важливе місце в концепції Локка займає ідея відокремлення держави від
влади, що передбачає два різновиди угод: суспільний договір, який встановлює
державу, і урядовий договір, який встановлює владу. Тому революція скидає
владу, але не знищує державу. Концепція сутності та обмеженості революції, як
і захист приватної власності, роблять Локка засновником сучасного
буржуазного лібералізму. Ідеї Локка "життя, свобода, власність" отримали
велике розповсюдження і лягли в основу доктрини буржуазного
конституціоналізму, що народжувався, першим документом якого була 
15
Декларація незалежності Сполучених Штатів Америки (1770г.) Томаса
Джефферсона /1732-1804 рр./.
У цьому великому революційному документі проголошується пріоритет
природних прав людини над державними законами, не відчуженість таких його
основних прав, як право на життя, свободу, прагнення щастя, користування
власністю; ідея народного суверенітету і похідне від нього право народу на
повстання, встановлення бажаної йому форми правління, положення про
обмеження функцій державної влади з метою зменшення небезпеки свавілля з
боку останньої стосовно особи.
За чотири десятиліття до французької революції 1789 року французькі
просвітителі піддали жорстокій критиці основи феодалізму, монархізму, релігії,
проголосивши віротерпимість, свободу думки.
Одним з перших був Ш. Монтеск’є /1689-1755 рр./. Він розвинув вчення
про залежність юридичних норм держави і її існування від законів, які
визначаються типом державного устрою, - республіканським, монархічним або
деспотичним. Основна гарантія свободи - установи, які обмежують і стримують
свавілля. Монтеск’є був автором ідеї розподілу властей на законодавчу,
виконавчу, судову.
Оригінальним і своєрідним мислителем був Ж.Ж. Руссо /1712-1778 рр./,
який вважав, що джерелом походження держави є майнова нерівність. У праці
"Про суспільний договір" Руссо розвиває договірну теорію походження
держави, стверджуючи, що остання є результатом суспільного договору, який
забезпечує абсолютну відповідність між індивідуальною і загальною волею,
тобто волею всього народу. В результаті суспільного договору з'являється і
громадянське суспільство. Загальна народна воля суверенна, тобто володіє
Верховною владою.
Руссо розвивав ідею державного суверенітету на республіканській основі.
Лише республіканський тип правління, вважав він, є цілком законним і
розумним, оскільки в республіці справжнім творцем законів є сам народ. Ідеї
"Суспільного договору" лягли в основу "Декларації прав людини і
громадянина", прийнятої установчими зборами Франції 26 серпня 1789 року. В
ній записано: "Люди народжуються вільними і рівними в правах". Начала
верховної влади завжди знаходяться в народі; ніяка установа або особа не може
здійснювати влади, не виходить від народу"
16
Розвиток суспільно-політичної думки в епоху Просвітництва пов'язаний з
ім'ям І.Канта /1724-1804 рр./. та ідеєю "правової держави". Право, на думку
Канта, існує для того, щоб регулювати зовнішню поведінку людини, виключити
свавілля одного стосовно іншого, не обмежуючи при цьому внутрішньої
свободи індивіда. Це можливо лише тоді, коли право сприймається як єдине
для всіх, тобто діє в межах суспільних законів.
Розглядаючи державу, Кант розрізняє в ній республіканську та
деспотичну форми правління. Перша, на його думку, заснована на розділенні
законодавчої, виконавчої і судової влади, а друга - на їх злитті. Він вважав, що
народовладдя і "верховенство народу" завжди пов'язане з республіканською
формою правління.
Геніальний мислитель Г.В.Ф.Гегель /1770-1831 рр./, узагальнивши
теоретичні висновки своїх попередників, створив єдину, органічно
взаємопов'язану систему суспільно-політичних поглядів, засновану на
принципах ідеалізму, радикалізму та діалектики. На його думку, політичні
явища в суспільному розвитку завжди первинні.
Найголовніша функція громадянського суспільства – стежити, щоб
вільний розвиток особистості не поглинався суспільством. Шляхом групового
представництва суб'єктів громадянського суспільства в органах влади (те, що
ми називаємо сьогодні політичним плюралізмом) держава отримує можливість
синтезувати групові та індивідуальні інтереси громадян в єдине ціле.
Забезпечуючи право на захист, власність і свободу, вона набуває характеру
правової держави, писав Гегель в "Філософії права". У суспільстві, за Гегелем,
повинна бути лише одна рівність - перед законом. Всі інші форми політичної
рівності є не що інше як непорозуміння і не мають права на існування.
Таким чином, в епоху Просвітництва були створені три політико-правові
доктрини: народного суверенітету, правової держави і розподілу властей.
Ідеї епохи Просвітництва підготували Велику французьку революцію, яка
здійснилася під гаслом "Свобода, рівність, братерство" і заснувала республіку.
У декларації прав людини і громадянина законодавчо були закріплені основні
буржуазно-демократичні свободи: слова, друку, зборів, особистості, разом зі
свободою "священної і недоторканної" приватної власності.
17
2.3. Політична думка Нового та Новітнього часів
Велика французька революція і промисловий переворот забезпечили
перемогу капіталістичних відносин і їх корінних засад - капіталістичної
приватної власності, купівлі-продажу робочої сили, вільної конкуренції і
приватної ініціативи. Відповідно до цього почалося створення нової політико-
правової системи, зміцнення буржуазних свобод і прав, ухвалення відповідних
кодексів і конституцій, розробляються нові теорії і концепції.
Ряд цікавих політичних концепцій з'явилося в першій половині Х1Х
століття. На основі аналізу, досвіду англійської та французької революцій було
зроблено три важливих висновки:
1) історія твориться людьми;
2) революції відбуваються в результаті суспільних суперечностей;
3) походження класів і державної влади походять своїм корінням від
завоювання одних племен іншими (теорія завоювання).
Огюст Конт /1798-1857 рр./ трактував державу як орган управління
матеріальною діяльністю суспільства, яке спирається на розподіл праці.
Герберт Спенсер /1820-1903 рр./ в своїй роботі "Характерна сфера
влади" висловив думку про те, що держава, за своєю суттю, є акціонерне
суспільство для захисту інтересів його членів.
У політичному житті першої половини Х1Х ст. переважало прагнення
буржуазії до свободи, прогресу, законності. Але у міру розвитку політичного
процесу буржуазія від революційної ідеї приходила до ідеї лібералізму.
Ліберали Б.Констан /1767-1830 рр./, І.Бентам /1748-1832 рр./ та інші
обґрунтували буржуазні права і свободи, перш за все, "особисту свободу",
недоторканність особистості, свободу приватної власності і промислової
конкуренції, невтручання держави в економіку. У лібералізмі цього періоду
відбувався поворот від революції до еволюції.
Буржуазні політико-правові вчення першої половини Х1Х ст. розвивалися
в боротьбі, з одного боку, з феодальними доктринами держави і права, а з
іншого - з ідеями соціалістів-утопістів. Поняття "Утопія" походить від назви
однойменної книги Т.Мора і в перекладі означає "місце благословенне, але
таке, що не існує".
Особливість політико-правових поглядів утопістів полягає в тому, що в
своїх уявленнях про державний устрій вони намагалися виходити не з існуючих 
18
реалій, об'єктивного руху суспільних законів, а зі створених ними ж
комуністичних ідеалів, бачення яких у кожного з авторів було різним.
Сучасна наука виокремлює три етапи в розвитку утопічного соціалізму:
перший - ранній етап /ХVI-XVIII ст.ст./, другий, - етап критичного утопічного
соціалізму /початок ХIХ ст./, третій - революційно-демократичний етап /50-60
рр. ХIХ ст./
Перший етап утопічного соціалізму представлений когортою блискучих
мислителів і учених, які не сумнівалися в необхідності зміни існуючого ладу і
пропонували свої шляхи перевлаштування, свої "моделі" справедливого
суспільства. Так Т.Мор мріє про суспільство, де немає багатих і бідних, між
людьми панує мир і згода, рівноправ'я та вільнодумство. Т.Кампанелла
висунув ідею про можливість наукового управління суспільством. Ж.Мельє у
своїй праці «Заповіт» закликав до народної революції. Г.Бабеф закликав до
революційного перевороту і встановлення диктатури пригноблених
Другий етап утопічного соціалізму співпадає з часом утвердження
капіталізму і представлений трьома видатними мислителями Анрі Сен-
Симоном, Шарлем Фур’є і Робертом Оуеном /початок ХIХ ст./. Визнавши
закономірності капіталізму, і разом з тим критикуючи його, вони висунули ідею
самоврядних комуністичних общин.
Третє покоління утопічного соціалізму - революціонери-демократи другої
половини Х1Х століття. (Дж.Гарібальді, Дж.Мадзіні, Ш.Петефі, Х.Ботєв,
Рабіндранат Тагор, О.М.Радищев, В.Г.Бєлінський, О.І.Герцен,
Т.Г.Шевченко, М.Г.Чернишевський, М.А.Добролюбов, І.Я.Франко,
П.А.Грабовський, Леся Українка та ін.). Для цього напряму політичній думці
характерний пошук шляхів революційного перетворення суспільства на
демократичних засадах. Основні антагонізми, що існували в буржуазному
суспільстві, вони пов'язували з економічними і соціальними суперечностями.
Для всіх них була безперечною необхідність побудови нового суспільства,
головними рисами якого були б демократія та рівність. Революціонери-
демократи не лише словом, але і ділом боролися за краще майбутнє трудящих,
багато хто з них віддав життя за свої соціалістичні ідеали.
Після виникнення марксизму утопічний соціалізм продовжував існувати
як теоретичне оформлення соціальних ілюзій дрібнобуржуазних і люмпенських
верств населення. Це знайшло втілення в таких його формах, як соціал-
19
реформізм (Л.Блан, Ф.Лассаль), анархізм (Прудон, М.Бакунін,
П.Кропоткін), християнський соціалізм тощо.
Величезний вплив на вчення про політику здійснив марксизм. Впродовж
всієї своєї діяльності К.Маркс і Ф.Енгельс приділяли пильну увагу суті
політики і політичної влади, характеру і методам політичної діяльності,
глибоко аналізували політичні процеси, діяльність держави, політичних партій,
масових рухів.
Маркс і Енгельс створили розвинену і цілісну теорію політичних
відносин, яка включає:
1) політичні відносини - це відносини, які походять від боротьби за владу
та здійснення влади. Розвиток продуктивних сил і виробничих відносин
породжує суперечності між базисом і надбудовою. Подолання їх досягається
революційним шляхом;
2) базис завжди первинний, а надбудова - вторинна, але надбудовним
інститутам відведена активна роль у формуванні соціально-економічних
відносин. Політика виступає як важливий аргумент в суспільно-політичних
процесах, як знаряддя формування нового економічного базису;
3) держава є продуктом класових суперечностей і служить інтересам
економічно пануючого класу. Вони виводять державу з розвитку суспільних
відносин, які у свою чергу є результатом розвитку продуктивних сил і
виробничих відносин. Економічний розвиток - основна передумова, а
насильство - похідна в процесі виникнення класів і держави;
4) економічно пануючий клас - він і політично і ідеологічно пануючий.
Висновок про те, що економічне, політичне і ідеологічне панування - це
взаємодоповнюючі аспекти панування класового, покладений в основу
марксистської теорії;
5) марксизм створив власну теорію політичної свідомості. Початковим її
пунктом є положення про те, що суспільне буття людей визначає їх свідомість,
отже, політичні погляди людей формуються під впливом їх положення, а також
інтересів, що визначають це положення. Проте залежність між інтересом і
свідомістю є лише залежність потенційна, а насправді вона деформована
ідеологічним впливом пануючого класу;
6) аналіз суспільного положення класів, верств і соціальних груп -
початковий пункт для розуміння політичної поведінки мас.
20
Марксистська політична концепція зробила значний вплив на розвиток
політичної науки, особливо європейської. Разом з тим, вона не стала основою
сучасної політології. Марксизм не мав якого-небудь значного впливу в США, а
саме там закладалися основи сучасної політичної науки і її основні концепції.
В XIX столітті поряд з марксистською отримали швидкий розвиток і
отримали велику популярність і немарксистські політологічні концепції,
вивчення яких має велике політичне, практичне і пізнавальне значення.
Однією з найбільш яскравих фігур в політології є Макс Вебер /1864-1920
рр./. Він обґрунтував теорію ідеальних типів панування, яка включає такі види:
панування "традиційне", засноване на вірі в традиційність і святість певних
традицій; панування "харизматичне", в основі якого лежить віра в надлюдські
якості вождя, лідера; панування "раціональне», яке базується на вірі людей в
законність (легітимність) існуючої політичної і державної системи. Віддаючи
перевагу останньому типу, вчений обґрунтував теорію державної демократії та
бюрократії.
Порівнюючи масову демократію з демагогією, Вебер стверджує, що при
демократії політичний лідер приходить до керівництва шляхом демагогічних
звернень до мас. Масова демократія призводить до такого явища як цезарізм,
коли влада зосереджується в руках вибраного народом лідера, який
використовує апарат примушення для придушення будь-якої опозиції.
Італійський соціолог та політолог Вільфредо Парето /1848— 1923 рр./
бачив два реальних механізмів управління людьми: силу та хитрість, тому
ефективно діючі політики поділені ним на ―левів‖ та ―лисиць‖.
Автор теорії соціальної солідарності Еміль Дюркгейм /1858-1917 рр./
досліджував політичні явища в контексті розподілу праці в суспільстві, під
яким він розумів її професійну спеціалізацію: чим досконалішим є розподіл
праці в суспільстві, тим більше виражена соціальна солідарність його членів.
Учений підкреслював важливість функцій держави, але виступав проти їх
абсолютизації і самого процесу одержавлення. А щоб уникнути його, він
пропонував створити поряд з державою різні групи і асоціацій, які обмежували
б її політичну владу.
Бурхливий розвиток природничих і суспільних наук в Х1Х в. стимулював
інтерес до політичних досліджень в США і сприяв створенню американської
політології, основоположником якої вважається Джон Бургес. Американські
політологи Х1Х століття основну увагу приділяли дослідженню конкретних 
21
фактів життя суспільства. Особливе місце в світовій і американській політології
зайняла теорія Вудро Вільсона про право націй на самовизначення, право
кожної нації на створення своєї держави.
У ХХ столітті політологія остаточно оформилася як самостійна галузь
наукових знань. У цей період загострилася в теорії і на практиці боротьба між
марксистськими і немарксистськими політологічними концепціями.
Після другої світової війни обґрунтований ряд цікавих теоретичних
положень, зокрема, про "середній клас" як носія прогресивних змін в
суспільстві, про можливість синтезу приватної ініціативи і державного
регулювання, про широкий демократизм в умовах політичного плюралізму і
законності.
Політична наука стала самостійною, активно співпрацює з іншими
гуманітарними науками. З’являється система наукових шкіл і напрямків
політології, здійснюється спеціалізація наукового знання, виникають наукові
установи, мережі навчальних закладів, що готують політологів, дослідників,
з’являються спеціалізовані періодичні видання, міжнародні та національні
організації політичної науки.
Останні три десятиліття політологія розвивається як процес синтезу
різних концептуально-історичних підходів на основі поведінкової політичної
науки, доповнених новими аспектами політологічного аналізу.
22
Підсумовуючи матеріал даної глави наводимо наступну таблицю:
Історія становлення та розвитку зарубіжної політичної думки
Основні етапи Особливості та характерні риси Представники
Політичні учення
Давнього Сходу
(Китай, Індія,
Вавилон та ін..)
Не відокремлювались в самостійну
галузь знань, представлялись у
міфологічній формі, панувало
божественне походження влади,
разом з тим вже пропонувались теорії
про рівність людей.
Конфуцій,
Хаммурапі,
Мо-дзи,
Лао-цзи
Політичні учення
Давньої Греції та
Давнього Риму
Звільнення політичних поглядів від
міфологічної форми – уособлення їх
як самостійної частини філософії.
Пропонується деяка «ідеальна»
структура держави та права.
Демокрит,
Сократ,
Платон,
Аристотель,
Цицерон
Політичні учення
Середньовіччя
Розвиток суспільно-політичної думки
відбувається зусиллями релігійних
діячів та під значним впливом релігії.
Августин
Аврелій, Фома
Аквінський
Політичні учення
епохи Відродження
та Просвітництва
Розвиток гуманістичних підходів у
політичній теорії, звільнення від
теології.
Аналіз проблем прав і свобод
людини, закону, держави та
демократичного устрою.
Н.Макіавеллі,
Т.Гобс,
Дж.Локк,
Ш.Монтеск’є,
Ж.Руссо,
Г.В.Ф.Гегель
Політичні учення
Нового часу
Формування ліберальної політичної
ідеології
Характеристика правової держави та
бюрократії.
Формування концепцій прав людини
та громадянина.
Рекомендація включення курсу
політології для вивчення та
дослідження в системі вищої освіти.
О.Конт,
Г.Спенсер,
Б.Констан,
І.Бентам,
К.Маркс,
М.Вебер,
Е.Дюркгейм,
Д.Бургес
23
ТЕМА 3. ПОЛІТИЧНА ДУМКА В ІСТОРІЇ УКРАЇНИ
Процес формування соціально-політичної думки українського народу
почався ще в Київській Русі в IX-XI ст.ст. Не дивлячись на те, що вона
формувалася під впливом поглядів античних і особливо візантійських авторів,
вона, проте, відрізнялася самобутністю і була спрямована на вирішення питань
політики, релігії і моралі, усвідомлення місця людини і українського народу в
світі.
У соціально-політичних поглядах мислителів Київської Русі
затверджуються соціально-політичні концепції, в яких міститься головна ідея, -
об'єднання всього східного слов'янства в єдину державу. Вперше її обґрунтував
Київський митрополит Іларіон. У своєму творі "Слово про закон і
благодать", він висловлює такі основні ідеї:
- величі і слави староруського народу, що створив свою державу;
- економічної, політичної та культурної незалежності Київської Русі;
- рівності всіх народів, що прийняли християнство.
Питання про роль держави, про єднання всіх слов'ян на загальній основі
їх походження ставлять автори знаменитої "Повісті тимчасових років" -
чернець Києво-Печерського монастиря Нестор та ігумен Видубецького
монастиря Сильвестр. Основна їх політична ідея - велич, єдність і
незалежність Київської Русі.
Історія зберегла ще декілька пам'ятників соціально-політичної думки
Київської Русі. У "Повчанні Володимира Мономаха" висловлюються
правила високої особистої і суспільної моралі, проголошується ідея правосуддя
Великого князя. Володимир вимагає від підданих завжди дотримуватися норм
законодавства, справедливості і правосуддя. У творі міститься ідеальний образ
російського князя - політика, воїна, державного діяча і монарха.
Важливою віхою в утвердженні традицій української державності була
політична діяльність князя Галицько-волинського князівства Данила
Галицького /1200-1264 рр./. За його часів була створена модель державного
управління, яка ні в чому не поступалася європейським інститутам. Було багато
зроблено для обмеження свавілля світських і церковних феодалів, зміцнення
верховної влади, здійснена орієнтація на Європу і зроблені спроби її об'єднання
для спільної боротьби проти татаро-монголів, що знайшло віддзеркалення в
"Галицько-волинському літописі" /ХII ст./.
24
В цілому ж для української політичної думки епохи Київської Русі
характерними рисами є: схильність до індивідуальної свободи /відсутність
рабства, вільний перехід зі стану в стан /, народоправство в публічному житті
/народне віче, вибори князя, підписання договору з ним, існування
самоврядування/, зачатки федералізму /удільні князівства/.
Значну роль у ствердженні політичних, соціально-економічних і
культурних цінностей України в XVII-XVIII ст.ст. зіграла Києво-Могилянська
академія, професором і ректором якої був видатний учений - Феофан
Прокопович. Суть розробленої Прокоповичем теорії освіченого абсолютизму
полягала в обґрунтуванні пріоритету світської влади над духовною,
підпорядкуванні церкви державі, секуляризації /вилученні/ церковних і
монастирських земель. Абсолютний монарх, як верховний носій державної
влади, стоїть над всіма законами. Але на троні повинен обов'язково сидіти
освічений монарх, який може забезпечити розвиток науки, мистецтва, ремесел і
мануфактури.
Вперше принцип демократизму знайшов своє юридичне оформлення в
надзвичайно важливому історичному документі "Договорі і Конституції", який
підписали 16 квітня 1710 р. у м. Бендери гетьман П.Орлик і кошовий отаман
К.Гордієнко. І хоча ця конституція не була реалізована, вона, при всій своїй
обмеженості, має величезне значення як документ, який вперше в історії
України юридично зафіксував положення, які регламентують взаємовідносини
гетьмана і народу, закріплюють соціальні і політичні вольності запорожців і
старшини. Решта всіх станів українського народу стоїть нижче за козацтво, яке
уособлює в собі озброєну силу і виконавчу владу.
Активними творцями соціально-політичної доктрини українського
Просвітництва XVIII ст. були Я.Козельський, С.Десницький, В.Каразін,
П.Лодій. Вони проголошували феодально-кріпосницькі відносини
несправедливими, такими, що суперечать нормам права. Просвітницька
ідеологія стала ідеологією "природних, природжених прав" людини. Важливе
місце в ній займала договірна теорія держави та суспільства (теорія суспільного
договору), де народ і державна влада - рівноправні сторони. Тому ліквідація
договору і підписання нового цілком допустимо. Просвітництво і моральне
засудження громадською думкою деспотичних порядків - основні способи
боротьби за утвердження суспільного договору.
25
Вони вважали, що рівність полягає у визнанні рівності людей перед
законом, виступали за знищення класових і станових привілеїв, але не самих
класів. Політична свобода і рівність органічно пов'язані з правом власності.
Порушення права свободи або рівності призводить до порушення права
власності і навпаки.
Криза феодально-кріпосницьких відносин і визрівання в їх надрах
капіталістичних, зумовила появу в 40-і роки XIX століття нових соціально-
політичних ідей. В кінці 1845 – початку 1846 рр. в Україні виникло Кирило-
Мефодіївське братство, організоване М.Костомаровим, М.Гулаком,
В.Білозерським, пізніше до нього увійшли П.Куліш, О.Маркович,
Т.Шевченко. Всіх їх об'єднувала ідея слов'янської республіканської федерації.
Товариство відстоювало ідеали свободи, рівності і братерства для
українського та інших слов'янських народів, що знаходилися під соціально-
економічним, політичним і національним гнітом. Воно відкидало всі форми
пригноблення, виступало проти царизму і самодержавного ладу, кріпосного
права і пригноблення людини і народу. Здійснити свої ідеали Кирило-
Мефодіївське товариство вважало за можливе шляхом реформ, мирної
пропаганди, виховання, літературної діяльності.
Особливу позицію в цьому питанні займав Т.Шевченко, Він першим в
українській політичній філософії обґрунтував неминучість і необхідність
селянської революції, кінцевою метою якої повинне бути встановлення
демократичної республіки.
Видатне місце в історії суспільно-політичної думки в Україні другої
половини XIX ст. посідає діяльність М.Драгоманова (1841-1895 рр.). В його
особі українське суспільство отримало мислителя, який вперше підняв
українське питання на європейський рівень і тому може по праву вважатися
"батьком української політології". М.Драгоманов успадкував традиції Кирило-
Мефодіївського товариства, що знайшло віддзеркалення в програмі "Громада"
(1880 р.), яку підписали М.Драгоманов, С.Подолинський, М.Павлик. Всі
вони стояли на автономно-федеральних позиціях у вирішенні соціальних,
економічних і політичних питань, вважаючи, що державна централізація несе в
собі багато зла і повинна поступитися місцем іншим, кращим формам
суспільного устрою. М.Драгоманов підкреслював, що автономія політична і
національна можлива і без державної відособленості. Він вважав, що
національні права можуть бути здійснені на основі політичних свобод, "чим
26
більше політичних свобод, тим більше національних прав". Протиставляючи
ідеям сепаратизму ідею автономії і федерації, Драгоманів розробив програму
національно-культурної автономії.
Надзвичайно самобутнім і оригінальним мислителем був поет,
письменник, філософ, революціонер-демократ І.Франко (1856-1916 рр.). У
соціальній революції він вбачав корінну зміну всієї системи соціально-
економічних і політичних відносин. При цьому він припускав спокійний
розвиток революції, відповідно матеріальній і духовній культурі народу. Чим
розвиненіший народ, тим менше можливостей для кровопролиття і насильства.
Революція, за Франком, призведе до соціалізму, при якому держава в старому
значенні слова, зникне. Державу і політику замінить діяльність самих громад.
І.Франко відзначав, що цивільний-федеральний принцип охороняє і гарантує
свободу особи і громади, визначає їх права та обов'язки.
Концепція української державності у всій її історичній повноті була
розроблена Михайлом Грушевським /1866-1934 рр./. Для його політологічних
поглядів характерне:
- наукове (а не ідеологічне) обґрунтування правомірності українського
народу мати свою державу;
- не фетишизація державної самостійності, а розуміння її як засобу в
досягненні головної мети - "блага народу і кожного громадянина";
- створення української держави як батьківщини всіх народів, які
проживають на Україні;
- строге і постійне порівняння ідеалу (державного суверенітету) з
умовами та можливостями його реалізації;
- створення соціальної держави, основна функція якої полягає в
забезпеченні суспільного блага і суспільної користі, це гуманістична держава
людей і для людей.
Розвиток політичної науки в Україні початку ХХ століття пов'язаний з
іменами В.Липинського, Д.Донцова, М.Хвильового, В.Винниченка.
В.Липинський стверджував, що лише власна держава, створена українською
нацією на своїй етнографічній території, врятує її від розвалу і правової анархії.
Основна думка, яка виражає його політичне кредо, - ніхто не створить нам
Української держави, якщо ми самі його не створимо, і ніхто не зробить нас
нацією, якщо ми самі нацією не бажаємо бути.
27
Згідно3 концепції В.Липинського, лише держава повинна об'єднати
жителів території в органічну цілісність. Для консолідації нації необхідна
сильна рука в особі однієї особи (спадкового монарха), яка втілює в собі ідею
суверенності і незалежності, очолює оборону і державну адміністрацію, але
влада якої була б обмежена двома законодавчими палатами, де вищою була б
палата - Трудова Рада держави.
В.Липинський вважав, що географічне положення України, загальне
історичне минуле, загальні економічні інтереси вимагають, щоб Україна, як
окрема незалежна і національна держава, спільно з Росією та Білоруссю
створили військовий і економічний союз і спільно з ними шукали собі
союзників у Європі.
На відміну від В.Липинського, в центрі уваги Д.Донцова була нація. У
1926 році він видав працю "Націоналізм", в якій розглядав націоналізм як
світогляд, який стимулює всі почини і встановлює взаємовідносини зі всіма
країнами зовнішнього світу. Для розширення і зміцнення українського
націоналізму, на думку Д.Донцова, необхідно було перетворити українця на
людину, яка б з релігійною любов'ю підходила до своєї нації і вважала б
моральним і етичним лише те, що підсилює і укріплює націю.
Разом з пошуком рішення проблеми національного, та державного
відродження на шляхах монархізму і націоналізму, були спроби вирішити цю
проблему і на ґрунті соціалістичних перетворень. Так М.Хвильовий всі свої
зусилля направив на те, щоб надати комуністичному світогляду національного
змісту. Для цього, вважав він, необхідно збудити самосвідомість українців,
яким був прищеплений комплекс рабства. Для цього необхідно прагнути до
ідеалу європейської людини - людини-громадянина, творця історії, творця
культурних, суспільних і політичних цінностей. Звідси заклик до українців
орієнтуватися на Європу, а не на Росію.
Погляди В.Винниченка - письменника, драматурга, видатного
політичного діяча - першого голови уряду (Генерального Секретаріату)
Української Народної Республіки зазнали складної еволюції. У 1917 році при
визначенні національно-державного устрою він виходив з інтересів будівництва
соціалізму, вважав, що для соціалістів національний розвиток - необхідна,
природна передумова і спосіб наближення людства до вищих форм соціального
життя. Ідеал української демократії він вбачав у федерації російської
республіки і участі в ній України "як рівного з іншими державного тіла".
28
У 1920 р. в праці "Відродження нації", В.Винниченко прийшов до
висновку, що найкращою формою розвитку революції кожної нації є повна
державна незалежність, та добровільний союз зі всіма соціалістичними
державами проти світової буржуазії. В.Винниченко відзначав, що відродження
української нації здійснювалося і здійснюватиметься в гармонії з соціальним
звільненням. Чим "лівішим" буде соціально-політичний режим в Україні, тим
більше він сприятиме національному відродженню українського народу.
У 1949 р., осмислюючи уроки української історії, в роботі "Заповіт
борцям за визволення" він писав, що українська держава є, її створив
український народ. Але існуюча українська державність не може задовольнити
потреби національного відродження. Вона не самостійна, покалічена,
понівечена, пограбована і замучена, але вона є. Вона живе, береже в собі сили,
які містять в собі ідею "самостійності" і за певних умов здійснить її.
На початку 30-х років паростки української політичної думки були
задушені. У країні на довгі роки встановився тоталітаризм, якому політологія
як наука була не потрібна і розвивалася як ідеологія. Політологія як наука, у
тому числі і українська, розвивалася лише за межами СРСР в зарубіжних
наукових центрах, створених українською діаспорою та еміграцією. Розпад
СРСР і проголошення України суверенною республікою в 1991 р. створив
якісно нові умови для розвитку вітчизняної науки про політику, з урахуванням
всього світового досвіду у цій галузі знань.
29
ТЕМА 4. ПОЛІТИЧНА ВЛАДА ТА ФОРМИ ЇЇ ЗДІЙСНЕННЯ
4.1. Сутність, об'єкт і суб'єкт влади
Влада існує скрізь, де є стійке об'єднання людей: у сім'ї, виробничих
колективах, різних організаціях і установах, в державі в цілому.
Існують різноманітні визначення влади, що відображає складність і
багатоаспектність цього явища.
Трактування влади (концепції)
1. Телеологічні /с точки зору цілей/ визначення характеризують владу як
здатність досягнення поставлених цілей, отримання намічених
результатів.
2. Біхевіористські трактування розглядають владу як особливий тип
поведінки, коли одні люди командують, а інші підкоряються. Тут
особлива увага звертається на суб'єктивну мотивацію влади. Людина
бачить у владі засіб поліпшення життя: придбання багатства, престижу,
свободи, безпеки і тощо.
3. Психологічні інтерпретації влади, намагаються розкрити суб'єктивну
мотивацію цієї поведінки, витоки прагнення до влади, що кореняться в
свідомості і підсвідомості людей. Прагнення до влади і особливо
володіння нею виконують функцію суб'єктивної компенсації фізичної
або духовної неповноцінності.
4. Структурно-функціоналістські інтерпретації влади розглядають її як
спосіб самоорганізації людської спільноти, заснований на доцільності
розподілу функцій управління і виконання. Без влади неможливе
колективне існування людини, спільна життєдіяльність людей.
5. Реляціоністські визначення розглядають владу як взаємовідносини між
двома партнерами, агентами, при яких один з них здійснює
визначальний вплив на іншого. В цьому випадку влада уявляється як
взаємодія її суб'єкта і об'єкту, де суб'єкт за допомогою певних засобів
контролює об'єкт.
6. Політичний аспект полягає в розумінні, що влада є способом існування
впливу, підпорядкованості та підкорення
30
Зазначимо, що вищенаведені трактування є в деякій мірі умовними, тому
що вони реалізуються тільки при діалектичному сприйнятті та формують єдине
ціле поняття «влади».
Політична влада - це реальна здатність одних людей проводити свою
волю стосовно інших за допомогою правових і політичних норм.
Політична влада здійснюється:
- державою;
- політичними партіями і громадсько-політичними організаціями;
- органами місцевого самоврядування.
Признаки політичної влади
Домінування владної волі
Наявність спеціального апарату управління
Монополія на регламентацію життя суспільства
Право на примус стосовно суспільства та особистості
Суверенітет органів влади по відношенню з іншими державами
Легітимність
Політична влада відіграє надзвичайно велику роль у житті суспільства і
виконує такі головні соціальні функції.
Функції політичної влади
Інтегративна функція - інтегрування зусиль різноманітних соціально-
політичних сил, політичних партій та суспільних об'єднань на основі
загальнонаціональних інтересів (владні структури намагаються
запобігати і долати конфлікти, бути конструктивними).
Регулятивна функція - регулювання життєдіяльності суспільства,
здійснення політико-нормативного регулювання суспільного життя.
Мотиваційна функція - формування мотивів політичної діяльності,
підпорядкування суспільно значущим мотивам усіх інших мотивів
політичної діяльності різноманітних політичних сил та політико-
організаційних структур.
Консолідуюча функція - консолідація всіх елементів політичної
системи - намагання не допустити виявів конфронтації та консолідувати
суспільство (з урахуванням характеру і тенденцій розвитку в
суспільстві політичних відносин, політичних інститутів, норм 
31
політичного життя, виходячи з особливостей функціонування
політичного режиму та рівня політичної культури). Якщо влада буде
нездатна це зробити, то це може призвести до серйозних деформацій та
криз.
Стабілізаційна функція організації суспільного й політичного життя -
постійне зміцнення політичної системи, безперервне оновлення та
розвиток демократичних політичних інститутів, гарантованість та
захист політичних прав та свобод громадян.
Для виникнення владних відносин необхідно, щоб суб'єкт володів низкою
якостей. В першу чергу – це саме бажання володарювати, воля до влади, яка
виявляється в розпорядженнях і наказах. Разом з тим, для ефективного
керівництва одного бажання керувати, володарювати для суб'єкта влади
недостатньо. Він повинен бути компетентним, знати суть справи, стан і настрій
підлеглих, уміти використовувати ресурси, володіти авторитетом. Не останню
роль відіграє і внутрішня організованість суб'єкта.
Суб'єкт визначає зміст владної взаємодії через розпорядження, наказ,
команду, в яких диктується поведінка об'єкту влади, вказується або мається на
увазі заохочення і покарання за виконання або невиконання команди. Від
характеру вимог, що містяться в наказі, багато в чому залежить відношення до
нього виконавців. Влада завжди двостороння, асиметрична взаємодія її суб'єкта
і об'єкта. Вона неможлива без підпорядкування об'єкта. Якщо такого
підпорядкування немає, то немає і влади.
Межі відносин об'єкта до суб'єкта владарювання простягаються від
запеклого опору, боротьби на знищення /в цьому випадку влада відсутня/, до
добровільної, сприйманої з радістю покори. В принципі підпорядкування також
природно властиве людському суспільству, як і керівництво.
Якості об'єкта політичного владарювання визначаються, перш за все,
політичною культурою населення. Переважання в суспільстві людей, звиклих
лише беззаперечно покорятися, які прагнуть "твердої руки", є сприятливим
живильним середовищем деспотичних режимів. І, навпаки, якщо в суспільстві
переважають демократичні традиції і волелюбність, то в нім формується
ліберальна влада.
32
4.2. Теорія розподілу державної влади, її сутність та значення.
Особливості прояву в Україні.
Державна влада – це політична влада, яка реалізується через державні
органи за допомогою юридичних норм. Оскільки кожна людина при владі має
схильність до зловживання, ще Полібієм та в епоху Просвітництва
(Ш.Монтеск’є, Д. Локк) пропонувалося встановити порядок, що виключав би
можливість узурпації чи надмірної концентрації влади в одних руках,
створював би умови контролю різних гілок влади.
Ідея розподілу влади, яка розроблена Дж. Локком та Ш. Монтеск’є, вперше
була застосована в Конституції США 1789 р. та конституційних актах Великої
французької буржуазної революції 1789 – 1794 рр., реалізувавшись надалі в
політичній практиці багатьох країн сучасного світу. Політичний досвід цих
держав свідчить про необхідність та доцільність розподілу влади, зокрема:
1. це дозволяє чітко визначити функції, компетенцію та відповідальність
кожної гілки влади, кожного державного органу, провадити взаємний контроль,
створювати систему стримувань та противаг, яка допомагає досягнути єдність
дій в державному управлінні та підтримувати динамічну рівновагу в суспільстві
в процесі подолання протиріч.
2. дає можливість не допустити зловживання владою, встановлення
диктатури, тоталітаризму.
3. реалізація принципу розподілу влади дає можливість гармонійно
поєднати такі протиставлені аспекти життя суспільства, як влада і свобода,
закон і право, держава і суспільство, в призмі самоцінності особистості.
Аспекти поділу:
1. поділ влади на законодавчу, виконавчу і судову гілки, які працюють не
втручаючись у компетенцію один одного.
2. поділ влади між соціальними верствами та групами шляхом їх
пропорційного представництва в законодавчих органах
3. розмежування влади (повноважень) між вищими і нижчими структурами
однієї і тієї самої гілки влади
Поділ влади передбачає розмежування предметів ведення та розподіл
повноважень між органами держави на основі системи стримувань та противаг,
яка перешкоджає надмірному зосередженню владних повноважень в одному
державному органі (чи особі). Рівні за „політичним значенням‖ органи 
33
державної влади об’єктивно прагнуть до абсолютної влади, і не отримуючи її,
не дають цього зробити конкурентам. За допомогою „стримувань і противаг‖
забезпечується баланс гілок влади.
Державна влада єдина і водночас складається з різних гілок влади, які
мають забезпечувати законні права та свободи, та утверджувати право.
В Україні принцип поділу влади був зафіксований в Конституції УНР
(1918 р.), проголошений в Декларації про державний суверенітет України (1990
р.). На сьогоднішній день він визначений в Конституції України (1996 р.) (далі
– К.): «єдиним джерелом влади є народ, що здійснює владу безпосередньо,
через органи державної влади та органи місцевого самоврядування» (ст.5 К.).
Президент як окремий інститут влади є главою держави. Законодавча влада
здійснюється Верховною Радою України (ст. 75 К.) (далі – ВРУ) - вищим
представницьким органом, що видає закони і виступає як представник народу.
Виконавча влада відповідальна перед Президентом та підзвітна, підконтрольна
перед ВРУ (Кабінет Міністрів, центральні та місцеві органи виконавчої влади).
Судова влада – реалізується незалежними судовими органами загальної
юрисдикції.
4.3. Ресурси та види влади. Політичне панування та легітимність
Найважливішою соціальною причиною підпорядкування одних людей
іншим є нерівномірний розподіл ресурсів влади. У широкому сенсі ресурси
влади є ті засоби, які індивід або група людей можуть використовувати для
впливу на інших.
Ресурси влади так само різноманітні, як багатоманітні засоби задоволення
різних потреб та інтересів людей. Існує декілька класифікацій ресурсів.
Американський політолог А.Етціоні ділить їх на утилітарні, примусові та
нормативні.
Утилітарні ресурси - це матеріальні та інші соціальні блага, пов'язані з
повсякденними інтересами людей. З їх допомогою влада, особливо державна,
може купувати не лише окремих політиків, але й цілі верстви населення. Ці
ресурси можуть використовуватися як для заохочення, так і для покарання
/наприклад, зменшення зарплатні/.
Як примусові ресурси зазвичай виступають заходи адміністративного
покарання, які використовуються в тих випадках, коли не спрацьовують 
34
ресурси утилітарні. Це, наприклад, судове переслідування учасників страйків,
які не побоялися економічних санкцій тощо.
Нормативні ресурси включають засоби впливу на внутрішній світ,
ціннісні орієнтації та норми поведінки людини. Вони покликані переконати
підпорядкованих у спільності інтересів керівника та підлеглих, забезпечити
схвалення дій суб'єкта влади.
Широко поширена класифікація ресурсів відповідно до найважливіших
сфер життєдіяльності. Вони поділяються на:
- економічні;
- соціальні;
- культурно-інформаційні;
- примусові (силові).
Економічні ресурси - це матеріальні цінності, гроші, як їх загальний
еквівалент, техніка, родючі землі, корисні копалини тощо.
Соціальні ресурси – це здатність підвищення або пониження соціального
статусу людини, її місця в соціальній стратифікації.
Культурно-інформаційні ресурси – це знання та інформація, а також
засоби їх отримання і розповсюдження: інститути науки та освіти, засоби
масової інформації тощо. Сьогодні знання та інформація стають
найважливішим ресурсом влади.
Примусові (силові) ресурси - це зброя, інститути фізичного
примушення і спеціально підготовлені для цього люди. У державі їх ядро
складають армія, поліція, служба безпеки, суд, прокуратура. Цей вид ресурсів
традиційно вважається найбільш ефективним джерелом влади, оскільки його
використання здатне позбавити людину життя, свободи, майна - вищих для неї
цінностей.
Залежно від засобів здійснення розрізнюють види влади.
Види влади
1. Економічна влада - це об'єктивно зумовлені матеріальними потребами
життя суспільства відносини, в яких власник засобів виробництва
підпорядковує своїй волі волю інших учасників процесу виробництва.
Засобами такого підпорядкування можуть бути як безпосереднє
володіння власністю, так і контроль над нею, а також кошти, цінні
папери, договірні зобов'язання тощо.
35
2. Соціальна влада означає розподіл соціальних благ (визначенням
статусу різних груп у структурі суспільства, посад, прав та обов'язків,
наданням соціальних послуг у сфері освіти, охорони здоров'я,
забезпечення житлом тощо, а також розподілом доходів, різноманітних
пільг і привілеїв).
3. Духовно-інформаційна влада - це організація духовного виробництва
в усіх його формах і здійснення інформаційного та ідеологічного
впливу. Ця влада реалізується за допомогою засобів духовно-
інформаційного впливу на людей (мораль, релігія, ідеологія, мистецтво,
наукові знання, інформація про поточні події суспільного життя тощо).
Незаперечною є влада так званих моральних авторитетів - людей з
високими моральними рисами, які присвятили своє життя служінню
суспільному благу. Та й незаперечна влада кримінальних авторитетів
ґрунтується на так званих поняттях - нормах, за якими живе злочинний
світ. Найбільшу духовно-інформаційну владу в сучасному суспільстві
мають засоби масової інформації - преса, радіомовлення, телебачення, а
останнім часом - міжнародна інформаційна комп'ютерна мережа
Інтернет.
4. Сімейна влада побудована на силі авторитету вплив одного або
декількох членів сім'ї на її життєдіяльність. Цей авторитет є виявом
поваги одних членів сім'ї до інших, результатом визнання їхнього
життєвого досвіду, трудових заслуг тощо.
Для того, щоб упорядкувати, стабілізувати владу в суспільстві, зробити її
функціонально здатною, її необхідно закріпити у формі політичного панування,
яке означає структуризацію в суспільстві відносин командування і
підпорядкування, організаційне і законодавче оформлення факту розподілу в
суспільстві управлінської праці - з одного боку, і виконавської діяльності - з
іншого.
Наукове розуміння панування - це політичний порядок, при якому одні
командують, а інші підкоряються, хоча перші можуть знаходитися під
демократичним контролем других. Такий порядок може відповідати інтересам
не лише меншини, що управляє, але й усього суспільства або, принаймні, його
більшості. Схвалення населенням влади, визнання її права управляти і згода 
36
підкорятися означає легітимність політичної влади, яка, зазвичай,
характеризується як правомірна та справедлива.
Великий внесок в теорію легітимації панування (влади) вніс Макс Вебер.
Залежно від мотивів підпорядкування він виділив три головні типи
легітимності влади:
Типи легітимності влади (за М.Вебером)
1. Традиційна легітимність. Вона формується завдяки звичаям, звичці
покорятися владі, вірі в непохитність і святість спрадавна існуючих
порядків. Традиційне панування характерне для монархій і
характеризується міцністю. Тому, вважає Вебер, для стабільності
демократії корисне збереження спадкового монарха, що підкріплює
авторитет держави багатовіковими традиціями шанування влади.
2. Харизматична легітимність. Вона заснована на вірі у виняткові якості,
чудовий дар, тобто харизму керівника, якого іноді навіть обожнюють,
створюють культ його особи. Харизматична легітимність базується на
вірі і на емоційному, особистісному відношенні вождя і мас.
3. Раціонально-правова, демократична легітимність. Її джерелом
виступає раціонально сприйнятий інтерес, який спонукає людей
підкорятися не особі керівника, а законам, в межах яких обираються і
діють представники влади в демократичних державах.
Окрім розглянутих вище, існують і інші способи легітимації і, відповідно,
її типи. Один з них - ідеологічна легітимність. Її суть полягає у виправданні
влади за допомогою ідеології, що вноситься до масової свідомості. Ідеологія
обґрунтовує відповідність влади інтересам народу, нації або класу. Залежно від
того, до кого апелює ідеологія і які ідеї вона використовує, ідеологічна
легітимність може бути класовою або націоналістичною.
Легітимність влади корениться в політичній культурі населення і означає
її відповідність ціннісним уявленням громадян.
Ефективність влади - це її результативність, міра виконання нею своїх
функцій в політичній системі і суспільстві, реалізації очікувань громадян. У
сучасних умовах легітимність і ефективність влади - два найважливіші чинники
її стабільності, довіри до неї і підтримки її громадянами.
4.4. Моделі конституційного і громадянського суспільства
Сучасні західні моделі конституціоналізму є результатом тривалого
історичного розвитку на основі цінностей, що склалися ще в період греко-
римської цивілізації, під величезним впливом християнської моралі і поєднання
визнання влади і права на критичне відношення до неї, опонування їй.
Пріоритет закону затверджується паралельно з розвитком іншої максими
- вимоги законослухняності. Перед політикою постала проблема - як
реалізувати ці максими в політичній практиці. Історія довела, що небезпечна як
абсолютна монархія, так і абсолютна влада народу, більшості виборців. Терор
якобінської диктатури дискредитував ідею народовладдя і показав, що зміна
одного всевладдя іншим - це зміна одного диктату іншим. Постало питання про
те, як захистити людину від будь-якого всевладдя. У результаті акцент був
поставлений не на характері влади (монархічна, духовна, народна), а на
відношенні влади з людиною, на визначенні меж державної влади.
Вперше ця проблема була сформульована у Великій Хартії вольностей
1215 р. Вона була першим кроком в обмеженні влади короля Великобританії і
визнанні прав підданих монархії, зокрема встановлювалася недоторканність
особистості феодалів та їх майна.
У громадянському суспільстві відносини повинні бути впорядковані на
основі визнання невід'ємного права кожної людини, його свободи ними
користуватися.
Суть прав виражається в тріаді: «життя, свобода, власність».
Суспільству, яке побудоване на жорсткій приналежності кожного до якої-
небудь групи (стану, цеху), протиставляється суспільство, в якому ніхто не має
ніяких привілеїв, але всі рівні перед законом.
Всевладдя закону і усвідомлення неминучого покарання за його
порушення, незалежно від соціального положення, є основою
конституціоналізму.
Такий тип громадянського суспільства сформувався в першій половині
ХІХ ст. у США і Великобританії, а також в британських домініонах - Канаді та
Австралії. Оскільки цей тип суспільного устрою багато в чому був
успадкований іншими країнами, ми детальніше зупинимося на англо-
американській моделі конституціоналізму.
38
У США в умовах багатопартійної системи впливовими є дві політичні
партії: республіканська, заснована в 1854 р. і демократична - в1828 р. Обидві ці
партії постійно мають в своєму розпорядженні крупні фракції в Конгресі США
і в законодавчих органах штатів, не допускаючи обрання в них представників
інших партій. Вони поперемінно перемагають на президентських виборах і
формують уряд.
Основою державного ладу США є Конституція, прийнята в 1787 р. Вона
складається з преамбули і всього семи статей. Прийняті пізніше поправки не
включаються в первинний текст Конституції, а публікуються додатково до
нього.
У тексті Конституції США 1787г. нічого не говорилося про права і
свободи громадян. Ці питання розроблені в поправках 1791г., які, зазвичай,
називають "Американським біллем про права", де записані положення, що
забороняють Конгресу видавати закони, що обмежують свободу
віросповідання, свободу слова, друку, право народу на мирні зібрання,
встановлені судові гарантії недоторканності особи.
Положення Конституції США щодо системи найвищих органів держави
сформульовані у дусі теорії "розподілу властей": законодавча влада надана
Конгресу, виконавча - президентові, судова влада - Верховному суду. Членам
Конгресу заборонено посідати посади "на службі США", а посадовим особам
бути членами Конгресу.
За формою правління США - президентська республіка, за формою
державного устрою - федерація. Суб'єктами федерації є 50 штатів. Найвищий
орган федерації - Конгрес США. Він складається з двох палат - палати
представників і сенату, які обираються шляхом прямих виборів населення
країни. Особливістю законодавства США є те, що ні за яких умов жодна з палат
Конгресу не може бути розпущена достроково.
Нижня палата - палата представників обирається на 2 роки у складі 435
членів. Верхня палата Конгресу США - Сенат, складається зі 100 чоловік (по 2
сенатори від штату). Кожен сенатор обирається на 6 років, але не всі сенатори
обираються одночасно: кожні 2 року Cенат оновлюється на одну третину.
Виконавчу гілку влади в США представляє президент і, очолюваний ним,
уряд. Президент США обирається на 4 роки. Ніхто не може бути обраний
президентом більше двох разів. Вибори президента США непрямі: виборці 
39
голосують за виборщиків, а ті - за кандидатів в президенти, які висуваються на
національних конвентах (загальнодержавних з'їздах) політичних партій.
Заключним елементом американської моделі конституціоналізму є
Верховний Суд. Головний суддя і його члени призначаються президентом з
відома Сенату. Закон, визнаний Верховним Судом США неконституційним, не
відміняється, але на практиці застосовуватися не може.
У британській моделі конституціоналізму провідну роль відіграють
також дві політичні партії: консервативна, яка виникла ще в Х1Х столітті на
базі поміщицької партії торі та лейбористська, створена на початку ХХ століття
за підтримки профспілок.
Документа, який був би офіційно проголошений Основним законом
/конституцією/, у Великобританії не існує. Неписана ж конституція
Великобританії складається з норм трьох категорій:
1. норм статутного права;
2. норм прецедентного права;
3. норм конституційних звичаїв.
До статутів, що мають конституційне значення, відносять Білль про права
1689 р., Закон про престолонаслідування 1701 р., Закони про парламент 1911 р.
і 1949 р. До конституційних документів відносять також Велику Хартію
вольностей (1215 р.). У Великобританії достатньо сильні національні традиції і
звичаї, що дозволило судовим прецедентам і звичаям стати джерелом
правового життя суспільства і держави.
Сполучене королівство Великобританії і Північної Ірландії - унітарна
держава, що складається з 4 історико-географічних регіонів і має єдиний,
центральний законодавчий орган, – парламент, який складається з двох палат, -
палати общин /нижня/ і палати лордів /верхня/. Палата общин обирається
населенням на 5 років, але може бути розпущена достроково. Вибори в палату
общин проводяться по одномандатних округах. Її склад - 650 депутатів.
Палата лордів взагалі не обирається. Членами цієї палати є:
1. спадкові пери;
2. довічні пери;
3. 26 "духовних лордів" /2 архієпископи і 24 єпископи англіканської
церкви/;
4. 20 "лордів за апеляцією", які призначаються королівським актом
довічно. 
40
Чисельний склад палати лордів юридично не визначений. Монарх має
право дарувати титули необмеженому числу осіб і тим самим безмежно
збільшувати склад верхньої палати.
Законопроекти /біллі/ можуть вноситися на розгляд до будь-якої палати,
але на практиці політично важливі документи розглядаються спочатку
нижньою палатою і лише потім верхньою.
Главою держави у Великобританії є король /королева/. Королівський трон
переходить по спадку. Формально король/королева володіє досить широкими
повноваженнями, але особиста влада обмежена. Фактично державна влада у
Великобританії належить кабінету міністрів на чолі з Прем'єр-міністром, яким
стає лідер політичної партії, що перемогла на виборах в палату общин. Він
призначає членів кабінету міністрів і всього уряду, керує діяльністю
державного апарату Великобританії.
4.5.Тоталітаризм і авторитаризм
Деякі країни і народи на різних етапах свого розвитку проходять
диктаторські форми правління. У ХХ ст. диктатури існували у двох основних
формах - тоталітарній і авторитарній (від лат. autoritas – «влада»).
"Тоталітаризм" як політични термін походить від лат. totalis — «весь,
цілий, повний». Сьогодні його розуміють як політичну практику, при якій
керівництво країни прагне підпорядкувати весь устрій життя людей одній
неподільно пануючій ідеї і організувати систему політичної влади таким чином,
щоб вона сприяла реалізації цієї ідеї. Тоталітаризм відрізняється від всіх інших
форм влади своєрідною революційністю, націленістю на рішуче подолання
недоліків і суперечностей старого порядку, побудову нового суспільства і
формування нової людини.
При тоталітаризмі встановлюється панування в суспільстві однієї
ідеології, як правило, утопічної, яка на конкретному історичному відрізку часу
здатна заповнити дефіцит позитивних цінностей минулих епох і стати
цементуючою силою, що дозволяє мобілізувати і привести в рух цілі народи.
ХХ століття дало багато зразків тоталітарних режимів. Розрізняють
правий і лівий тоталітаризм. Правий - узагальнено називають фашизмом.
Лівий - це соціалістичні або комуністичні режими. Між ними є істотна
відмінність. Якщо в комуністичній ідеї пріоритет віддається робітничому класу 
41
(пролетаріату), взагалі трудящим, тим, що живе за рахунок власної праці, то у
фашистській - нації, расі. В основі комуністичної ідеології лежить ідея
соціальної рівності, фашистська, - ґрунтується на уявленні про природну
нерівність не тільки окремих людей, але і цілих народів. Тоталітаризм
зароджується в період криз, коли суспільство піддається сильним
"перевантаженням". В умовах, коли відбувається ломка традиційних суспільних
структур і рвуться звичні економічні, політичні, соціальні, ідеологічні,
культурні і навіть родинні зв'язки між людьми. І тоді в суспільстві з'являється
"рятівник" в особі окремої людини або групи людей, організованих в партію,
яким вдається прийти до влади за рахунок якої-небудь зрозумілої ідеї, яка
влаштовує більшість людей, заперечує недоліки існуючого життя і вказує шлях
до кращого майбутнього.
Політична влада в умовах тоталітарних режимів може приймати різні
форми - від терористичної диктатури, що зневажає цивілізовані норми
політичного життя, до псевдодемократії з формальними виборами і
багатопартійністю. У будь-якому випадку тоталітаризм означає відсутність
народовладдя. У народу немає можливості дієво впливати на політику держави.
Вища влада нав'язує свою волю всьому населенню. Завдяки цьому відбувається
бюрократизація всього життя суспільства, роль чиновника стає першорядною.
Характерною рисою тоталітарних режимів є повна відсутність розподілу
властей. Всі види влади безпосередньо або опосередковано пов'язані між
собою, незалежний суд відсутній. У ряді випадків існують особливі, позасудові
органи, що спеціально створюються в певні періоди для виконання каральних
функцій. Таким чином, тоталітарна держава створює репресивний апарат, який
проводить масові "чистки" самих членів правлячої партії, а також пересічних
громадян.
Тоталітарний режим ставить всілякі перешкоди інакомисленню:
забороняє видання опозиційної літератури, висловлення "крамольних" і
критичних думок, внаслідок чого його політична система поступово втрачає
здібність до самокритики і правильної, здорової реакції на справедливі
зауваження. Замість прилюдного обговорення помилок і прорахунків -
головним завданням пропаганди стає прищеплення народу любові до лідера,
партії, системи в цілому. Всі досягнення країни приписуються геніальності
лідера, а помилки замовчуються.
42
Як показує практика, всі тоталітарні режими рано чи пізно руйнуються.
Вичерпується ентузіазм, готовність людей наполегливо і безкорисливо
трудитися, жертвувати всім ради культивованих ідеалів. У результаті
знижується трудова дисципліна, а з нею і продуктивність праці. Суспільний
розвиток втрачає динамізм, різко падають темпи економічного зростання -
виникає явище "застою". Система продовжує існувати як би за інерцією, і
достатньо будь-якого поштовху, щоб вона розвалилася.
Поряд з тоталітарними режимами в деяких країнах складається інший тип
диктатури - авторитарний. Головна відмінність авторитарної системи полягає
в тому, що в ній провідну роль відіграє не революційний світогляд, а інтереси
збереження влади. В цьому випадку авторитарні режими швидше
консервативні, чим революційні. Військові хунти в Латинській Америці,
зазвичай, приходили до влади під гаслами збереження сталого громадського
порядку, позбавлення від загрози його зміни. Для авторитаризму, навпаки,
характерне навмисна деполітизація мас, їх слабка політична інформованість.
При авторитарній системі формально існують партії, парламент, розподіл
властей та інші атрибути демократії.
Багато авторитарних режимів, особливо військових, прагнули зберегти
основні принципи колишнього соціально-економічного устрою,
удосконалюючи при цьому механізми управління економікою. В протилежність
комуністичним диктатурам авторитарні режими, наприклад, на Тайвані, в
Сінгапурі виявилися дуже ефективними в економічних відносинах.
Приблизно половина населення планети живе в умовах авторитаризму.
Ще недавно такі європейські держави, як Португалія (1922-1974 рр.), Іспанія
(1939-1976 рр.), Греція (1967-1974 рр.) управлялись авторитарними методами.
Серед основних різновидів авторитарних режимів, які існують в наш час,
можна виділити:
- Традиційні абсолютні монархії (Ефіопія до 1974 р., Саудівська
Аравія, Марокко, Непал та ін.). В цих країнах дуже низький рівень
політичної конкуренції, відсутній розподіл влади;
- Олігархічний авторитаризм (Гватемала, Нікарагуа до 1979 р.,
Камерун та ін.). В даному випадку влада знаходиться в руках
декількох могутніх родин чи кланів;
43
- Країни «соціалістичної орієнтації» (Алжир, Бірма, Гвінея та ін.).
Цим країнам притаманна своя національна специфіка сприйняття
ідеалів соціалізму та його типів.
Військові режими бувають трьох видів:
- мають суто диктаторську, терористичну природу та персональний
характер влади (режим І.Аміна в Уганді та ін.);
- хунти, які відрізняються тимчасовістю та намаганням модернізувати
економіку (Чилі);
- однопартійні системи з широким базисом та тривалим характером
(Індонезія, Ірак та ін.).
Не дивлячись на значне місце диктаторських режимів на планеті, все ж
найбільш очевидною тенденцією наших днів є розповсюдження демократії на
нові держави.
44
ТЕМА 5. ПОЛІТИТИЧНА СИСТЕМА
Зазначені функції матеріалізуються в регулюванні економічного життя,
захисті прав людини, сприянні розвитку освіти і науково-технічного прогресу,
забезпеченні обороноздатності країни, співпраці з іншими народами.
Крім цього, в окремі періоди держава діє як інструмент національної
інтеграції, стимулюючи процес формування нації або її консолідації, що
особливо актуально для сучасної України.
5.2. Форми правління та територіального устрою сучасних держав
Кожна держава в сучасному світі відрізняється одна від одної безліччю
специфічних рис і характеристик, що склалися в ході їх історичної еволюції під
впливом релігійно-культурних традицій, характеру соціальних і етнічних
конфліктів, зовнішньополітичних і природних чинників.
Будова держави традиційно характеризується через форми правління і
форми територіального (державного) устрою.

Перегуда Є.В., Рижко Н.І._Політологія_2009р.
ЛЕКЦІЯ 1. ПОЛІТОЛОГІЯ ЯК НАУКА І НАВЧАЛЬНА ДИСЦИПЛІНА.
ІСТОРІЯ ПОЛІТИЧНОЇ ДУМКИ
Основні поняття: політика, влада, об’єкт, предмет політології, функції політології,
політична сфера, політичні відносини, методи політичної науки, антична політологія,
релігійна думка, політична думка Ренесансу, політична думка Нового часу.
План
1. Політологія в системі суспільних наук. Об'єкт і предмет політичної науки.
2. Структура та функції політології.
3. Методи політичної науки. Закони і категорії політології.
4. Історія світової політичної думки.
5. Українська національна політична думка в новітні часи.
Питання 1. Політологія в системі суспільних наук
Політика і влада – найважливіші складові суспільного життя. Виявлення їх сутності
дає змогу розібратися в складних проблемах сучасності та визначити свою позицію до
них. Сучасна людина постійно відчуває на собі вплив політики.
Політичне життя суспільства є об'єктом вивчення багатьох соціогуманітарних наук,
оскільки кожна значуща подія і кожен факт мають політичний контекст. З цієї точки зору
суспільство в цілому є політичним. Політологія як наука вивчає політичне життя в його
різноманітних проявах, заглиблюючись в особливості політики і влади, закономірності
діяльності політичних партій, політичних лідерів та еліти, соціальних верств і народних мас.
Вона сприяє формуванню світоглядних і ціннісних настанов, вмінню пов'язувати набуті
знання із політичною практикою.
Становлення і розвиток політології зумовлюється суспільними потребами в розробленні
технологій управління і методик впливу на суспільну свідомість, у теоретичному
обґрунтуванні ідей та цілей зовнішньої та внутрішньої політики, в необхідності
удосконалення прийняття управлінських рішень за умов збільшення обсягів діяльності та
владних повноважень держави, потреби проведення децентралізацій них процесів.
Політологія (від грецьк. politika — державні й суспільні справи і logos — слово,
поняття, вчення) — це наука про політику, про закономірності і випадковості розвитку
політичного процесу, про функціонування політичної системи і влади, про сутність форм,
методи діяльності суб‘єктів політики та проблеми міжнародних відносин.
Як відносно самостійна галузь знань вона сягає своїми витоками античності. Її розвиток
тісно пов'язаний з розвитком філософських знань. Філософія озброює політологію
світоглядом, загальними методами пізнання й теорією мислення, розумінням змісту і
соціальної зумовленості політичних явищ, досліджує загальні закони історичного розвитку
та форми їх реалізації у діяльності людей, вивчає суспільство як цілісну систему.
Створюючи загальну картину світу, філософія дає поштовх до предметних висновків у
сфері науки про політику, які конкретизуються в політичній філософії. 
6
У значенні найбільш загальної методології пізнання політичної сфери суспільного життя
політична філософія виступає як філософія політики.
У пізнанні політичного життя істотна роль належить політичній історії.
Політична історія є історією політики — вона вивчає головним чином процеси
виникнення, розвитку й занепаду держав, відносини між ними, війни, революції.
Принципова відмінність історичного дослідження полягає в тому, що воно йде від вивчення
конкретних подій, процесів і фактів до певних теоретичних узагальнень, тоді як політологія
використовує вже існуючі теоретичні узагальнення — форми наукового знання про
політику (ідеї, гіпотези, концепції, теорії, парадигми тощо) при аналізі конкретних явищ і
процесів, наприклад політологічне дослідження процесу становлення багатопартійності в
Україні передбачає використання основних положень партології про співвідношення
процесу становлення багатопартійності в Україні із закономірностями такого процесу тощо.
Але вже історія політичних учень виступає невід'ємною складовою політології як історія
виникнення, становлення і розвитку політології.
Особливого значення у вивченні політичного життя суспільства набуває політична
економія, оскільки без неї не можна зрозуміти природи соціальних суб'єктів,
громадянського суспільства. До того ж розвиток різних форм власності, який веде до
диференціації соціальних і політичних інтересів у суспільстві, істотно впливає на характер
політичної діяльності, формування наукових уявлень про неї. Предметом аналізу економії є
процеси виробництва, розподілу та обміну матеріальних благ. Ці процеси розглядаються в
контексті втручання держави до економічної сфери суспільства (реалізацією економічної,
суспільної, соціальної політики).
Соціологія політики як суспільна наука вивчає соціальні інститути, організації як
засоби діяльності соціальних суб'єктів, а отже, закономірно, що політологія використовує
результати й методи соціологічного пізнання, характеристики різних соціальних груп.
Соціологія постачає науці про політику дані стосовно функціонування суспільства як
цілого, а також груп, які входять до нього, і суспільних (політичних) відносин між ними.
Надзвичайно важливими є методологічні розробки соціології, що стосуються емпіричних
досліджень і насамперед опитувань громадської думки.
У вивченні політичного життя суспільства важлива роль належить юридичній науці як
системі знань про державу і право, про об'єктивні закономірності їх виникнення і розвитку.
Юридична наука розробила понятійний апарат, який активно використовує політологія
(держава, демократія, державна влада, право, законність, політичний режим тощо), оскільки
рівень розвитку правових норм регуляції суспільного життя є водночас і показником
якісного стану розвитку суспільства
Політична психологія досліджує соціально-психологічні компоненти політичного
життя суспільства, що формуються на рівні політичної свідомості націй, соціальних груп,
урядів, окремих особистостей. Особливого значення набувають ці дослідження під час
вивчення громадської думки, політичної соціалізації, конфліктів, електоральної поведінки.
Політична географія вивчає територіальні аспекти політичного життя суспільства, що
розглядається як сукупність багатьох явищ, процесів, суспільних інститутів.
Незважаючи на те, що науки про суспільство висвітлюють різні аспекти політичного
життя, демократичний суспільний розвиток виявив потребу в науці, яка б критично
осмислювала існуючі політичні системи, режими, механізми реалізації політичної влади,
участь соціальних спільнот у політичному процесі, політичні ситуації тощо. За
тоталітарного режиму роль суспільних наук зводилася здебільшого до коментування і
виправдання існуючих порядків.
Основним об'єктом дослідження політології є політична сфера, яку вивчають і
аналізують у поєднанні з особливостями її функціонування і розвитку та зв'язками з
економічною, соціальною й духовною сферами суспільства.
Об'єктом політології є все те, що відноситься до прояву політичного:
– політична сфера, особливості її функціонування і розвитку;
– політична дійсність, політичне життя особи й суспільства, політичні відносини;
– політичні ідеї, теорії і доктрини, проблеми, події, прогнози, технології політичних
процесів. 
7
Щодо предмета політології існують різні погляди. Деякі зарубіжні вчені визначають
політологію як науку «про авторитетну, легітимізовану, консенсусну владу», тобто владу,
що має підтримку суспільства, сприймається як обов'язкова, хоч і спирається на примус.
Вчені з пострадянських країн також по-різному визначають політологію як науку про:
систему закономірних взаємозв'язків соціальних суб'єктів з політичною владою, боротьбу
за політичну владу; сутність, форми й методи політичного владарювання; політичну
культуру тощо.
Деякі політологи предметом політології вважають вивчення політичних систем як
сукупності владних інститутів, а також політичної влади як основи функціонування й
розвитку політичних систем. Так, російські політологи Ф. Бурлацький і Г. Шахназаров
вважають, що в центрі уваги політології перебувають проблеми політичної влади, її
природа і сутність, зміст та механізм здійснення.
Однак, на відміну від інших наук, що досліджують ці проблеми, політологія вивчає
спосіб організації та здійснення влади. Такий підхід звужує предметне поле політології.
На думку російського політолога В. Мшвенієрадзе, предметом політичної науки є
вивчення об'єктивних закономірностей світового політичного процесу, політичних
відносин в окремих країнах і групах держав; відносини між класами, державами, націями,
де головне завдання полягає в тому, щоб утримати, зберегти або завоювати владу; способи
управління соціально-політичними процесами. Політична наука аналізує структуру
державної влади, функціонування політичних інститутів, їх відносини з політичними
ідеями і теоріями в різних політичних системах, політичну культуру, взаємозв'язок
політики з економікою, з іншими формами суспільної свідомості та діяльності.
Останнім часом значного поширення набув системний підхід до визначення
предметного поля політології. Згідно з ним метою є дослідження тенденцій і законів
структури, функціонування та розвитку політичного життя соціальних спільнот, залучення
їх до діяльності з реалізації політичної влади та політичних інтересів (Ю. Шпак, Ж.
Тощенко, В. Бабкін). Виходячи з цього, предметом політології, як раціонального
відображення політики, є закономірності політичного життя в усіх його виявах: зміст,
структура і функції, місце і роль політичної системи в його розвитку та функціонуванні, у
здійсненні політичної влади.
Загалом сукупність проблем, досліджуваних політологією, можна поділити на три
великих розділи:
1. Соціально-філософське та ідейно-теоретичне підґрунтя політики, системоорганізуючі
ознаки й характеристики політичної системи, політичні парадигми, що відповідають
конкретно-історичному періоду.
2. Політичні системи та політичні культури, політичні режими, їх порівняльні
характеристики, еволюція світових політико-ідеологічних доктрин.
3. Політичні інститути, політичні процеси, політична діяльність і політична поведінка.
Отже, предметом політології є певна система знань про політичний об'єкт, а саме:
- історико-політичні вчення;
- закономірності становлення, функціонування, зміна політичної влади;
- джерела, рушійні сили політичного життя суспільства;
- сутність, природа, тенденції розвитку, механізми прояву політичного;
- конкретні прояви, процеси, відносини політичної дійсності, які вивчаються
політологами;
- політичні інститути (конституції, центральний уряд, регіональне, місцеве управління,
адміністрація та ін.);
- політичні партії, групи об'єднання, участь громадян в політиці, громадська думка;
- міжнародні відносини.
Сюди відносять також такі феномени як політичну культуру, ідеологію, політичні еліти,
політичні партії та громадсько-політичні організації, рухи, владні відносини, державу,
політичну систему, політичну діяльність, політичну поведінку, політичне лідерство,
громадську думку й засоби масової інформації в політичному процесі, політичні конфлікти,
етнополітичну діяльність тощо. 
8
Питання 2. Структура та функції політології
Структура політології як науки охоплює:
1. загальну політологію, що вивчає історію і теорію політики, виробляє загальні
теоретичні й методологічні основи її пізнання;
2. теорію політичних систем та їх елементів, механізмів функціонування політичної
влади, що досліджує проблеми утворення й функціонування держав, партій, суспільно-
політичних організацій, політичних режимів шляхом вивчення конституційних та
адміністративних питань, економічних та соціальних функцій управління, аналізу
політичних інститутів, відносин між суб'єктами політики, політичної культури та
комунікації тощо;
3. теорію соціального управління, що вивчає форми й методи управління соціально-
політичними, соціально-економічними, адміністративно-правовими та соціально-
психологічними процесами, досліджує проблеми участі в політиці;
4. теорію політичної ідеології, що досліджує роль і функції ідеології в системі
політичної влади, історію та розвиток політичних теорій, концепцій, доктрин, особливості
їх реалізації та існування в різних суспільствах;
5. теорію міжнародних відносин, предметом якої є система міжнародних відносин,
проблеми національної та світової політики, мирного співіснування держав з різним
соціальним устроєм. Її складовими є геополітика, зовнішня політика, міжнародне право,
діяльність міжнародних і міждержавних організацій;
6. практичну політологію, яка здійснює прикладні та порівняльні дослідження в
контексті конкретних політичних технологій, специфіку політичного маркетингу та
менеджменту в різних суспільно-історичних умовах, проблеми прийняття оптимальних
управлінських рішень та ефективності їх реалізації.
Структура політології має свою внутрішню логіку й охоплює теоретичні та практичні
основи: знання про закономірності функціонування й розвитку політичної діяльності в
межах політичних відносин; знання про політичну систему як механізм організації та
здійснення влади, про теорію міжнародної політики. На думку Ф. Бурлацького й Г.
Шахназарова, структуру політології становлять: теорія політики і політичних систем,
міжнародні відносини і світова політика, управління соціальними процесами, політична
ідеологія, історія політичних учень.
До спеціальних політичних наук відносять політичну географію, політичну психологію,
політичну історію, політичну антропологію, політичну семантику, політичну етнографію
тощо.
Власне політична наука і політологія як навчальна дисципліна мають суттєві
відмінності. Політична наука як самостійна сфера знань виникає на рубежі Середньовіччя
та Нового часу, коли мислителі почали пояснювати політичні процеси за допомогою
"земних", а не релігійно-міфологічних аргументів. Основи політичної теорії закладають Н.
Макіавеллі, Ж. Боден, Т. Гоббс, Дж. Локк, Ш-Л. Монтеск'є, Дж. Віко та ін. У цей час
спеціальна галузь знань про політику іменується по-різному – політичне мистецтво,
політичне вчення тощо. Політична наука охоплює всю сукупність знань з цього предмета.
Як самостійна навчальна дисципліна політологія почала формуватися в другій половині
XIX ст. Процес остаточного її становлення завершився на Міжнародному колоквіумі
ЮНЕСКО з політичних наук (Париж, 1948 p.), де було визначено зміст предмета цієї науки
та рекомендовано включити курс політології для вивчення в системі вищої освіти як
загальнообов'язкової дисципліни, а також створено Міжнародну асоціацію політичної
науки, метою якої є інтеграція дослідницьких зусиль вчених різних країн та підвищення
практичної ефективності рекомендацій політичної науки. Отже, як навчальна дисципліна
політологія вивчає частину загальнотеоретичного й прикладного матеріалу і дає знання
про:
- об'єкт, предмет та функції політології;
- розвиток світової та вітчизняної політичної думки;
- динаміку розвитку політичного життя;
- політичні процеси, події та проблеми;
- взаємодію політичних інтересів, відносин і діяльності; 
9
- розвиток політичних інститутів, норм, свідомості та політичної культури;
- об'єкти та суб'єкти політичних процесів;
- роль людини в політичному житті сучасного світу;
- теорію влади та владних відносин;
- політичну систему суспільства; електоральну поведінку;
- роль і місце демократії в політичному житті суспільства як способу й умови діалогу,
гласного обговорення проблем, взаємного врахування суперечливих інтересів, претензій і
переконань суб'єктів політичного процесу;
- світовий політичний процес.
Поділ політології на теоретичну і прикладну, який набув широкого вжитку в науці, є
доволі штучним, оскільки власне політична наука має яскравий практичний характер, що й
визначає її провідні позиції серед суспільних наук.
 Політологія

 Теоретична
Вирішує наукові проблеми,
пов’язані:
а) з формуванням
фундаментального знання про
політичну сферу життя;
б)з поясненням процесів
політичного розвитку;
в) із розробкою концептуального
апарату політології,методології і
методів політичних досліджень.
 Прикладна
Вивчає проблеми, пов’язані:
а) з вивченням громадської думки,
особливостей політичної орієнтації і
політичної поведінки соціальних
груп;
б)з перетворенням політичної
дійсності,аналізом шляхів і засобів
впливу на політичні процеси.
Узагальнюючи наявні точки зору, можна виокремити п'ять основних функцій політології.
Теоретична полягає у розробленні різних теорій, концепцій, гіпотез, ідей, категорій,
понять, формулюванні закономірностей, які описують і пояснюють багатоманітні явища і
процеси політичного життя суспільства.
Методологічна полягає в тому, що категорії й поняття цієї науки, а також формульовані
нею закономірності використовуються іншими науками як теоретичний інструментарій у
дослідженні політичних явищ і процесів, наприклад такі як: політика; політична влада;
політична система суспільства; політичний процес; політичний режим; політична партия.
Практична полягає у її зорієнтованості на вирішення конкретних політичних завдань і
проблем. На основі теоретичних положень політологія формулює рекомендації щодо
здійснення політики, проведення заходів і компаній (найповніше проявляється у прикладній
політології, основний зміст якої складає розроблення різних політичних технологій).
Виховна полягає у формуванні світогляду особи, її політичній соціалізації, передачі їй
знання про політичну сферу суспільного життя, про політичні інститути, права, свободи та
обов'язки громадянина, політичну культуру.
Прогностична полягає у здатності передбачати перспективи розвитку політичних
процесів, наслідки прийняття і виконання політичних рішень. Реалізація цієї функції
передбачає моделювання політичних процесів і відносин, завчасні експертизи найвагоміших
політичних рішень на предмет очікуваного ефекту.
Питання 3. Методи політичної науки. Закони і категорії політології.
Політологія має загальні й специфічні методи дослідження, прийоми, підходи.
10
Метод – це спосіб, шлях дослідження або пізнання, підхід, інструмент, яким
користується певна наука для дослідження закономірностей і категорій, що становлять її
предмет. Залежно від конкретної мети виділяють різні методи політичних досліджень:
1. історичний – полягає у вивченні політичних процесів, явищ, політичних систем в
історичному плані з точки зору їх історичного взаємозв'язку та розвитку;
2. соціологічний – передбачає з'ясування впливу на політичну систему економічних
відносин, соціальної структури, ідеології і культури;
3. інституціональний – вивчення інститутів, за допомогою яких здійснюється політична
діяльність (держави, партій, рухів, об'єднань громадян тощо);
4. емпіричний (прикладний) – за його допомогою досліджується політична дійсність
шляхом використання статистики, насамперед електоральної, спостереження політичних
подій, експерименту, сфокусованого інтерв'ю, аналізу документів, анкетування тощо;
5. системний – забезпечує цілісне сприйняття об'єкта дослідження і всебічний аналіз
зв'язків між окремими його елементами в межах цілого. Розглядає політику як цілісну,
складно організовану систему, як саморегульований механизм;
6. структурно-функціональний – передбачає розчленування політичного явища на
складові з подальшим аналізом їх ролі для суспільства, соціальних змін. Наприклад, це
стосується аналізу взаємозв'язків між рівнем економічного розвитку і політичним устроєм,
між ступенем урбанізації населення та його політичною активністю, між кількістю партій і
їх впливом на виборчу систему;
7. соціально-психологічний (біхевіоралістський) – орієнтує на вивчення поведінки груп,
класів, мас і особистостей, що здійснюють будь-яку політичну діяльність, на вивчення
суб'єктивних механізмів, психологічних мотивацій політичної поведінки. Передбачає
застосування методів, які використовуються в природничих науках, а також у соціології;
8. політичного моделювання – припускає оперативну оцінку передбачуваного розвитку
політичних подій, на основі яких можна прийняти ефективні рішення;
9. порівняльний – передбачає співставлення однотипних політичних явищ, наприклад
політичних систем, партій, електоратів, з метою виявлення загальних рис і специфіки,
винайдення ефективних форм політичної організації чи оптимальних шляхів вирішення
завдання;
10. антропологічний – вивчення зумовленості політики не соціальними чинниками, а
природою людського роду у виявленні біологічних та інших чинників поведінки;
11. нормативно-ціннісний – орієнтує на розробку ідеалу політичного устрою, в основі
якого – загальне благо, справедливість, повага людської гідності, а також визначає шляхи
його практичного втілення. Дозволяє виявити значення для суспільства конкретних
політичних процесів, їх ролі у здійсненні загальних й індивідуальних інтересів людей, осіб.
Окрім вищезгаданих, політологи у своїх дослідженнях використовують такі
загальнонаукові методи як: - аналіз і синтез; - індукція і дедукція; - моделювання; -
формалізація; - ідеалізація; - узагальнення тощо.
На сучасному етапі політологія пішла шляхом використання синергетики, об'єднання
методологічних підходів, одночасного використання різних методів дослідження.
Закони і категорії політології, як і будь-якої суспільствознавчої дисципліни, є
науковими узагальненнями. Закономірне в політичному житті виявляється через діяльність
суб'єктів політики та їх взаємодію. Закони політології виражають суть політичних явищ та
суттєвий, необхідний, об'єктивний і регулярний зв'язок між ними.
 Закони політології
Закони структури.
Визначають спосіб
організації політичних
систем, їх внутрішню
визначеність і
взаємообумовленість(закон
поділу влади,закон
Закони
функціонування.
Це суттєві необхідні
зразки взаємодії між
політичними суб'єктами в
процесі їх зміни в часі
(зв‘язки між усіма
Закони розвитку.
Це закони переходу від
одного порядку
взаємовідносин в системі
до іншого, від одного
стану структури до
іншого(закон якісних 
11
організації та
структурування політ.
інститутів)
структурними
компонентами політичної
сфери)
перетворень на підставі
зіткнення протилежних
сил і тенденцій у межах
певної сутності)
Зміст об'єкта й предмета політології знаходить відображення в системі категорій і
понять. Низка категорій має загальнонауковий характер, наприклад, суспільство, розвиток,
політика тощо.
До безпосередніх політологічних категорій відносяться: політичні інтереси, політичні
цінності, політична боротьба, політична влада, політичний режим, політична демократія,
свобода, політична свідомість, політична ідеологія, політична культура, державний лад,
політичний інститут, держава, політична система, політична організація, суб'єкт політики,
політичні відносини, політична думка, політична діяльність, політичне рішення,
політичний процес, політичний конфлікт, політичне лідерство, політична соціалізація тощо.
Крім того, в політології широко використовуються поняття і категорії суміжних
наукових дисциплін.
Питання 4. Історія світової політичної думки.
Розвиток світової політичної думки віддзеркалює процес зміни політичних систем,
режимів, інститутів. Водночас він характеризується й власною логікою. Відтак вивчення
історії політичної думки дає змогу прослідкувати розвиток політичної свідомості людства.
Інтерпретація текстів минулого має враховувати соціокультурний простір відповідного
періоду.
Початки формування політичної думки пов‘язані з появою відносин влади у суспільстві,
а отже, з виникненням приватної власності. Першою формою політичної свідомості була
міфологія. Її особливістю було уявлення про божественне походження влади.
Політична думка Стародавнього Сходу.
На межі 2-го та 1-го тисячоліть до н.е. відбувається раціоналізація політичної свідомості.
Однією з давньоіндійських пам‘яток стала „Артхашастра‖ („Наука про державний устрій‖).
Сучасні дослідники сперечаються щодо її автора (деякі вважають таким брахмана Кутільо,
інші – що цю праці писали упродовж століть), але погоджуються з тим, що це була справжня
енциклопедія, яка містила уявлення про високі зразки політичних технологій.
Значний відбиток в історії політичної думки залишили китайці. Конфуцій (551-479 рр. до
н.е.) й сьогодні вважається найвидатнішим мислителем. Він вважав, що ключовим для
політичного управління є доброчинність, або комплекс етико-правових норм, до якого
входили ритуал, турбота про людей, шанобливе ставлення до правителя, почуття обов‘язку.
Отже, Конфуцій одним з перших обґрунтував роль традиції в політиці.
Мо Цзи (479-400 рр. до н.е.) вважав, що усі люди народжуються рівними, а верховним
правителем є сам народ. Держава, на його думку, виникла внаслідок укладання людьми
договору.
Першою в світі розвиненою школою політичних технологій слід вважати китайських
легістів (лат. lex – закон) IV-ІІІ ст.ст. до н.е. Не слід змішувати їх вчення з європейською
школою природного права. Легісти бачили позитивний закон засобом не забезпечення прав
людей, а управління ними. Відтак закон віддзеркалює інтерес правителя.
Антична політична думка.
Античні уявлення про політичну сферу базувалися на універсалізмі: політичне ще не
відокремлювалося від загального комплексу суспільних явищ, а суспільство – від держави.
Йдеться не про політичну науку як таку, а про політичну філософію.
Антична думка мала значний вплив на Європу. Сьогодні актуально звучать ідеї Сократа
(469-399 до н.е.) про неможливість моральної політики без права, яке тотожнє
справедливості, про політичну свободу як панування справедливих законів, про добро і зло
як наслідок наявності чи відсутності знання.
Платон (427-347 рр. до н.е.) у працях „Держава‖, Політик‖, „Закони‖ обгрунтував поняття
політики, політичного мистецтва. Він мріяв про „ідеальну державу‖, де закони служать
загальному благу, а правитель керується благом підданих. Водночас він визнавав, що
ідеальна держава – не статична система, що соціальні процеси призводять до зміни форм 
12
правління. Саме Платон вперше дав класифікацію цих форм, вииокремивши, зокрема, такі
недосконалі як тимократія (базується на честолюстві і силі), олігархія, демократія, тиранія.
Як легісти були більшими технологами порівняно з Конфуцієм, так само можна
співвіднести вчення Арістотеля та Платона. Саме Арістотель (384-322 до н.е.) вперше назвав
політику наукою та водночас найважливішою формою людського спілкування. Він вважав,
що ідея загального блага насправді веде до його знищення, а метою політики є узгодження
загального блага з благом окремих людей. Право Арістотель розглядав як політичний
інститут, яке складається з природного права, адекватного політичній сутності людини, та
умовного права, яке встановлюється людьми. Ці ідеї пізніше сприйняли філософи Нового
Часу. Арістотель був також фактичним родоначальником таких концепцій, які дійшли до
сьогодні, як концепція громадянського суспільства (громадянин – це той, хто бере участь у
законотворчій та судовій діяльності), середнього класу (міцність якого надає стабільності
суспільству) тощо. Він вдосконалив класифікацію форм правління, виділивши їх на основі 2
критеріїв: якісного (правління на користь усіх або в інтересах самої влади) та кількісного
(правління одного, кількох та більшості) та відповідно віднісши до правильних форм
монархію, аристократію та політію, а до неправильних – тиранію, олігархію та демократію.
Розвиток політичної думки в період Середньовіччя.
1. Релігійна думка.
Упродовж Середньовіччя зберігаються уявлення про єдність світу, а політична наука не
відокремлюється від філософії. Проте розвиток суспільства поступово призводить до ерозії
уявлень про нерозчленованість суспільства і держави. Виникає інститут, що не входив до
структури держави, – церква. Релігійні цінності були альтернативні державним. Відтак
ключовим стає питання про співвідношення державної і церковної влад.
Рубіж між античністю та Середньовіччям символізував Августин Блаженний (354-430).
Руйнувалася Римська імперія, що визначило ставлення Августина до співвідношення церкви
і держави. Він висуває ідею про першість церкви. Проте в цілому до ХІ ст. домінувала думка
про дуалізм влади – імператор у релігійних питаннях підпорядковується церкві, у світських –
клір підпорядковується імператору.
Ситуація змінюється на початку 2-го тисячоліття. Принцип верховенства церковної влади
починає домінувати. Фома Аквінський (1225-1274), вчення якого стало вершиною
європейської релігійної думки, вважав, що народ має право скинути монарха, якщо він не
дотримується християнських норм. Так закладалася європейська традиція домінування
суспільства над державою.
Водночас у Візантії було започатковано іншу традицію. На відміну від всесвітньої
католицької церкви ключовим принципом православ‘я є соборність. Держава визнавала
церковний закон своїм внутрішнім керівництвом, але церква мала підкорятися державі.
Політична думка України княжих часів включає літопис „Повість врем‘яних літ‖, Руську
Правду Ярослава Мудрого та Правду Ярославичів (перше кодифіковане законодавство Русі,
яке дає уявлення про соціальну структуру, цінності суспільства – безпеку та власність), праці
митрополита Іларіона, який з поняттям істини асоціюює поняття свободи та аналізує перехід
від закону (Старий Заповіт) до істини (Новий Заповіт), князя Володимира Мономаха, який
формулює вимоги до правителя щодо дотримання християнських законів, принципів закону
та моралі тощо.
Оригінальною була релігійна думка України XVI-XVII ст.ст., представлена Х. Філалетом
(др.пол. ХVІ ст. – пер.пол. XVII ст.), І. Вишенським (бл. 1550 – 1621-33) та ін. Вони
відстоювали ідеї справедливих законів, невтручання влади в особисті справи індивідів, права
підданих на захист від свавілля влади. Ці ідеї були значною мірою співзвучні ідеям
середньовічних та навіть новочасних європейських мислителів, хоча причини їх появи були
специфічними. Вони пояснювались пануванням в ті часи польської католицької королівської
влади на українських православних землях.
Значного розвитку отримала політична думка і на Сході. Згідно з Кораном, халіф є
посланником Аллаха. В ці часи в мусульманстві з‘явилися течії суннізму, шиїзму, ісмаїлізму,
ваххабізму. Водночас Схід продемонстрував світові й світських мислителів. Ібн Рушд (ХІІ
ст.) стверджував, що управління суспільством повинне здійснюватися на науковій основі. Ібн
Халдун (ХIV ст.), досліджуючи розвиток суспільства, виокремлював в ньому сільську та 
13
міську фази. В першій політичну владу мають вожді та старійшини племен, у другій –
царі. Завдання держави він визначав як охорону власності індивідів.
2. Політична думка доби Ренесансу.
Одним з провідних політичних мислителів цієї доби став Н. Макіавеллі (1469-1527). Він
завершує низку інтелектуальних переворотів, розпочатих релігійною думкою і водночас
робить наступні кроки, пориваючи з релігійною традицією. Макіавеллі не лише розмежовує
державу і суспільство (впроваджуючи сам термін „держава‖ – stato), а й відокремлює
політику від моралі. Це дало підстави дослідникам говорити про аморалізм Макіавеллі.
Останнє слід розуміти в історичному контексті. Насправді мислитель виступав проти
незмінності та універсальності релігійної етики. Якщо говорити сучасною мовою, то у
церкви має бути своя етика, в політиці – своя. Отже, він розриває цілісність суспільного
організму, чим підготував грунт для ліберальної тези про пріоритет індивіда.
Важливим етапом становлення європейської думки було вчення Ж. Бодена (1530-1596)
про державний суверенітет. На його думку, завдання держави, саме становлення якої є
наслідком домовленості індивідів, полягає в піклуванні про останніх. Суверенітет полягає в
абсолютності та неподільності влади держави. Водночас ця влада обмежена суспільними
справами і не поширюється на приватні відносини індивідів.
Нарешті, згадаємо про ще один напрям політичної думки Ренесансу – утопічний
комунізм. У своїх творах англієць Т. Мор (1478-1535) та італієць Т. Кампанелла (1568-1639)
змалювали суспільство майбутнього, де відсутня приватна власність, правителі обираються
народом, кожен працює, а у відносинах між людьми панують згода та братерство.
В Україні в цей час також з‘являються твори світської політичної думки – Ю. Дрогобича,
С. Орихівського (1513-1566), який аналізував проблеми організації королівської влади, її
завдання з захисту підданих, розвитку науки і освіти, принципи справедливості та мудрості
влади, механізми формування оточення тощо.
Політичні ідеї Нового часу.
Теоретичне підґрунтя для подальшого розмежування ідеологічних напрямів в Європі
заклала філософія Нового часу. Тенденції її розвитку були зумовлені досягненнями
мислителів попередніх часів та становленням капіталізму в Європі. Положення праць
новочасних мислителів заклали підвали ідеології буржуазії в боротьбі проти абсолютизму.
До цих положень слід віднести доктрини: договірного походження держави, природних
прав людини, верховенства закону в державі, народного суверенітету, функціонального
поділу державної влади, громадянського суспільства тощо. Пріоритет у розробці багатьох
цих положень належить англійцю Дж. Локку (1632-1704).
Ще один його співвітчизник Т. Гоббс (1588-1679) декларував себе прихильником
абсолютної монархії, вважав силу основою права і акцентував на завданні держави
примушувати індивідів до виконання законів. Ці тези зумовлювалися часами життя Гоббса –
XVII ст. Буржуазна революція призвела до хаосу у суспільстві, що загрожувало дотриманню
прав людини (сам Гоббс змушений був втекти з Лондона до Парижа). Надію на відновлення
порядку Гоббс покладає на сильну державу. Головними рушіями дій індивідів він називає
бажання та пристрасті, а природним станом життя людей – „війну усіх проти усіх‖. Але,
оскільки найпотужнішою пристрастю є страх смерті, то, прагнучи подолати „війну усіх
проти усіх‖, люди відмовляються від частини прав і передають їх одній особі або групі осіб,
які очолюють державу. Метою останньої є забезпечення недоторканості особи, її прав,
власності, для чого влада видає закони.
Голандський філософ Г. Гроцій (1583-1645), розрізняючи, услід за Аристотелем,
природне і позитивне право, вважав, що останнє відповідає природному праву. Поява
держави внаслідок договору індивідів відбулась завдяки виникненню приватної власності,
відтак його охорона – завдання держави. Так само й Б. Спіноза (1632-1677) говорив, що
влада держави не поширюється на природне право, а влада монарха має бути обмежена
представницькими установами.
До французької гілки Просвітництва належали Вольтер, Дідро, Маблі та ін. Особливе
місце у політичній думці займає Ш.Л. Монтеск‘є (1689-1755). Він розробив багатофакторний
підхід до аналізу політики, був засновником географічного детермінізму, тобто пояснення
політичного режиму територіальними особливостями країни. Продовживши услід за Локком 
14
розробку концепції поділу державної влади, він довів її до того формулювання, яке
увійшло й у сьогоднішню науку. А саме що державна влада за функціями поділена на 3 гілки
– законодавчу, виконавчу та судову. Актуально, зокрема й для України, звучать
інституціоналістські положення Монтеск‘є. Він твердив, що для політичної свободи
необхідна наявність у ньому соціальних сил та інститутів, які були б зацікавлені у свободі і
могли б захистити її від влади.
Найрадикальніший варіант Просвітництва являв Ж.-Ж. Руссо (1712-1778). Народ
володарює, чиновник, спираючись на закони, прийняті більшістю, управляє – ось його
формула. Він доводить до логічного завершення англійську ідею суверенітету народу. Проте
в його концепції сфера політики обмежується до мінімуму, адже зникає проблема
узгодження інтересів. Базуючи своє вчення на ідеї спільної волі народу як основи
державного управління, він фактично розчиняє в останньому особистість і, таким чином,
виходить за межі лібералізму. Тому деякі дослідники характеризують Руссо як предтечу
тоталітаризму. Проте сам він вважав, що ідеал „народної демократії‖ може бути реалізований
лише в невеликому політичному утворенні. Сучасні ж держави, більші за розмірами,
вимагали складнішої системи управління. Тому, розрізняючи «народ у сутності» та «народ у
явищі», Руссо вводив фігуру професійного законодавця, а також вождя народу.
Специфічним напрямом політичної думки було німецьке Просвітництво, найяскравішими
представниками якого були І. Кант та Г.Ф.В. Гегель. Особливості їх вчень були зумовлені
відставанням капіталізму в цій країні, її політичною розробленістю, водночас пруським
абсолютизмом, на якого лягла відповідальність за об‘єднання країни.
У теорії Канта (1724-1804) важливе місце належить розробці концепції правової держави,
яка з зовнішнього боку регулює поведінку індивідів, мораль же торкається внутрішньої
мотивації. Право вимагає не робити зла, в цьому суть вимоги підкорення закону.
Теоретичний спадок Гегеля (1770-1831) настільки потужний, що в ньому черпали ідеї й
ліберали, й соціалісти й консерватори. Особливо слід відзначити його внесок до вивчення
громадянського суспільства. Розуміючи свободу як усвідомлену необхідність, Гегель
оцінював громадянське суспільство як сферу прояву свободи людини. Проте у
громадянському суспільстві не досягається справжня свобода, адже в ньому свобода одного
перетворюється на несвободу для іншого. Відтак тріумфом розуму, свободи і права є не
громадянське суспільство, а держава.
Щодо української політичної думки цих часів, то вона представлена іменами гетьмана на
вигнанні П. Орлика (1672-1742), одного з авторів Хартії вольностей Війська Запорізького,
яка містила схему правління козацькими землями, наявність представницьких козацьких
органів, що обмежували гетьманську владу тощо, а також Ф. Прокоповича (1681-1736), який
був прихильником договірної теорії походження держави, концепції природного права та
відстоював обов‘язок монарха дотримуватись природних прав людини.
Класичний лібералізм.
Праці новочасних мислителів стали фундаментом для ліберальної течії політичної думки.
Головною цінністю лібералізму є особистість. Всі люди, твердять ліберали, народжуються
рівними і за фактом народження володіють правами на життя, свободу, приватну власність.
Лібералізм не відкидає необхідності держави, але обмежує її функції захистом природних
прав індивідів (концепція держави як „нічного вартового‖).
Розвиваючи ідеї індивідуальних свобод, Б. Констан (1767-1830) розрізняв політичну
свободу та свободу особисту, громадянську. Остання полягає у незалежності індивіда від
влади. Отже, в політиці прийнятні лише ті форми правління, які гарантують особисту
свободу. Такою формою Констан вважав парламентаризм (слід зауважити, що у ХІХ ст.
парламентаризм протиставлявся не президентському правлінню, як сьогодні, а
абсолютистській монархії). Водно він вважав, що монарх необхідний для розв‘язання
конфліктів між гілками влади.
До ліберальної гілки відносився Ш.А. де Токвіль (1805-1859). Значну увагу він присвятив
теорії демократії та проблемам її реалізації на прикладі США. Саме американський досвід ліг
в основу його праць. Оцінюючи політичну централізацію як зброю в боротьбі за рівність
індивідів та проти феодальної аристократії, він водночас застерігав, що централізація
державної влади може стати на заваді свободи, яка є запорукою демократії. Багато думок 
15
Токвіля лунають актуально. Токвіль був прихильником представницького правління,
широкого місцевого самоврядування, свободи слова. Водночас нашим сучасникам, які без
врахування конкретики твердять про більшу порівняно з іншими формами правління
демократичність парламентаризму, доцільно ознайомитися з тезами Токвіля щодо небезпеки
„колективної тиранії‖.
Соціалізм та комунізм.
Гегельянство було головним, але не єдиним джерелом марксизму. В цій якості виступали
також утопічний комунізм, утопічний соціалізм (Сен-Сімон, Фур‘є, Оуен), анархізм (Прудон,
Бакунін) тощо. Відмінністю марксизму від інших вчень стало те, що К. Маркс (1818-1883
рр.) зробив спробу поставити свої ідеї на грунт теорії. Недарма Гарвардський університет
США у 1999 р. визнав його найвидатнішим мислителем 2-го тисячоліття. У західній науці
його поважають як економіста та історика (зокрема, політичного історика). Його праці
"Капітал", "Німецька ідеологія" тощо стали базою багатьох напрямів політичної думки.
Будучи основоположником теорії суспільно-економічних формацій, виокремлюючи в
структурі суспільства економічний базис та надбудову (до неї він відносив політику, духовну
сферу тощо), назвавши соціальними класами великі маси людей в залежності від їх місця в
структурі матеріального виробництва, Маркс вважав двигуном політичного розвитку
класових суспільств саме класову боротьбу. Зміна цієї тенденції відбуваються в часи
капіталізму, логіка розвитку якого призводить до того, що один з основних класів –
пролетаріат, перетворюючись з „пролетаріату в собі‖ на „пролетаріат для себе‖, – поступово
перетворюється на націю в цілому, захоплює владу та використовує її в інтересах всього
суспільства.
Суперечності в марксизмі, зокрема між положеннями про революційний та про
закономірний характер суспільного розвитку, а також зміни в суспільному розвиткові різних
країн сприяли виокремленню з марксизму кількох напрямів політичної думки, зокрема
комунізму та соціал-демократизму. Один з основоположників останнього Е.Бернштейн
(1850-1932) стверджував, що теза про „науковий соціалізм‖ є некоторектною, адже соціалізм
як явище майбутнього не може бути предметом наукового аналізу, а детермінується
насамперед в етичній сфері. В ХХ ст. соціал-демократизм як ідеологія політичного руху
увібрав до себе не лише марксистські постулати, а й ідеї інших теорій. Те саме сталося і з
комунізмом, хоча керівники відповідних партій і декларували себе ортодоксальними
марксистами.
Консерватизм.
Реакцією на розвиток лібералізму та соціалізму став консерватизм. Його найвидатнішими
представниками були Е. Берк (1729-1797 рр.) та Ж.-М. де Местр (1754-1821). У своїй праці
«Роздуми про революції у Франції...» Берк піддає критичному аналізу ідеї Руссо. На думку
консерваторів, саме традиція як продукт історичного досвіду забезпечує відтворення
суспільства, адже з-поміж суспільних форм історія відбирає усе краще та цінне та
перетворює його на основу подальшого розвитку. Консерватори вважають, що соціальна
нерівність є природним явищем, відтак боротьба проти нього є шкідливою.
Політична думка ХХ-ХХІ ст.ст.
Специфіку розвитку політичної думки у ХХ ст. зумовили інтенсивний розвиток
комунікаційної сфери, становлення масового суспільства, надзвичайне ускладнення
соціальної структури і відповідно сфери політичного управління.
Усі ці реалії призвели до подальшої інституціоналізації політичної науки та освіти. В
США першу кафедру історії та політичної науки було відкрито у др.пол. XIX ст. в
Колумбійськом коледжі. У 1857 р. було присуджено першу ступінь доктора історії та
політичної науки. Важливою віхою стало заснування у 1903 р. Американської асоціації
політичних наук. В 1872 р. «Приватну школа політичної освіти» було засновано у Франції. В
ній готувалися кадри для державного апарату.
Одним з перших системних дослідників організованого капіталізму в умовах масового
суспільства став М. Вебер (1864-1920). Його внесок до політичної науки включає нову
концепцію соціальних класів (порівняно з К. Марксом він розширив перелік ознак класів,
включивши до нього соціальний статус, престиж тощо), концепцію бюрократичного
управління (проаналізував його особливості, умови та принципи реалізації), яке прийшло на 
16
зміну аристократичному, теорію плебісцитарної демократії (були розроблені заходи щодо
контролю чиновників у вигляді обрання державних лідерів), аналіз держави як політичного
інституту (однією з її ознак він назвав монопольне право на застосування легітимного
насилля), концепцію легітимності політичної влади (тобто визнання підвладними
правомірності влади) та першу класифікацію типів легітимності (традиційна, харизматична,
раціонально-легальна), класифікацію типів політичних діячів („за професією‖, "за
покликанням", "за випадком", „за сумісництвом‖ тощо), дослідження вирішальних якостей
для політиків (пристрасть, почуття відповідальності, окомір) тощо.
З іншого боку, становлення масового суспільства та організованого капіталізму зумовило
появу низки політичних метатеорій, тісно пов‘язаних з практикою політичних режимів,
часто тоталітарних. До цих теорій слід віднести ленінізм (лідер російських більшовиків у
своїх працях був автором теорії імперіалізму, державного капіталізму, соціалістичної
революції у економічно відсталій країні, концепції політичної партії „нового типу‖ тощо),
сталінізм, націонал-соціалізм тощо.
Серед теоретичних передумов зазначених політичних концепцій не можна не згадати
поширення на зламі ХІХ та ХХ ст.ст. елітистських теорій, згідно з якими, незважаючи на
демократизацію політики, реальне управління суспільством здійснює меншість. Подробиці
становлення елітології викладені у лекції, присвяченій проблемам людини і політики.
Падіння тоталітарних режимів, так само як і неспроможність ліворадикальних рухів
подолати організований капіталізм зумовили крах тоталітарних концепцій. Звичайно, не
можна сказати, що у др.пол. ХХ ст. спроби розробити політичні метатеорії не здійснювались.
Доцільно згадати, наприклад, розробки франкфуртської школи неомарксистів (згідно з якими
„могильщиком‖ капіталізму буде не пролетаріат, який інкорпорувався у суспільство, а
маргінальні шари, зокрема студенти), теорії „нових лівих‖ у Великобританії та США або ж
розвиток наприкінці ХХ ст. транзитології (в рамках якої вчені намагалися розробити
універсальну концепцію переходу до демократії – Ф. Фукуяма (нар. 1952 р.) навіть висунув
концепцію „кінця історії‖ як всесвітньої перемоги лібералізму). Проте реальний хід
суспільно-політичних процесів розбивав одну за іншою універсалістські концепції.
Те саме можна сказати і про неоліберальні теорії. Взагалі у ХХ ст. лібералізм пройшов
досить значний еволюційний шлях – від класичного до соціального лібералізму,
представники якого визнавали зростання ролі держави у регулюванні економічного життя,
важливість соціальної політики, і далі до неолібералізму, теоретики якого (Ф. Хайєк та ін.)
ратують за максимальне обмеження ролі держави, зокрема й у сфері регулювання діяльності
монополій. І хоча у 1980-1990-х рр. неоліберальні концепції були реалізовані у значній
кількості країн, потужна світова фінансово-економічна криза, яка розгорнулася починаючи з
2007 р., нанесла досить сильний удар по цій політичній концепції.
У др.пол. XX ст. в західній суспільно-політичній думці став набувати поширення
постмодернізм, представники якого (Ж. Дерріда, М. Фуко, Ж.-Ф. Ліотар, Ж. Бодріяр)
заперечують за сучасною методологією наукового пізнання здатність отримання значущих
наукових результатів або загальноприйнятих положень. Постмодерністскі концепції є
свідченням кризи західної культурної традиції. У політичній науці ця криза виявляється в
безуспішних спробах раціонального обґрунтування політики, нездатності традиційних
методологій дати переконливе пояснення сучасним викликам людству.
Місце метадоктрин зайняли теорії, які пояснюють окремі аспекти функціонування
політики. Це призвело до розриву між теорією та політичною практикою. Якщо в минулі
століття ідеології суспільних рухів будувались на основі певної теорії (вчення Фоми
Аквінського було взято на озброєння єзуїтами, марксизм став ідеологічним підґрунтям
соціал-демократичних та комуністичних партій тощо), то в ХХ ст. відстань між теорією та
ідеологією зросла.
Ще однією особливістю досліджень стало зростання ролі соціологічних, математичних
методів, методів моделювання тощо, та й загалом міждисциплінарних досліджень.
Сьогодні специфіка досліджень значно залежить від національних, регіональних та інших
особливостей науки. Так, для європейських досліджень у минулому столітті, крім зазначених
тем, була властива увага до сутності, місця і ролі політики і влади в суспільстві, типів та 
17
динаміки політичних еліт, особливостей утвердження і функціонування політичних
режимів, політичних інститутів (партій, парламентів, опозиції тощо).
На чолі партологічних та електоральних досліджень є М. Дюверже (нар. 1917). Він
розробив поняття масових та кадрових партій, концепцію кореляції виборчих та партійних
систем.
Р.Арон (1905-1983) розробив класифікацію показників, за допомогою яких
досліджуються політичні системи – партійного режиму, конституції, способу
функціонування режиму, груп тиску, політичного класу.
К. Шмітт (1888-1987), оцінюючи державу як тотальний інститут, який „приймає рішення
і може придушити усі антагоністичні угрупування‖, критикував парламенти як арену
боротьби за електорат, а не професійного управління суспільством, та розробляв концепцію
―кваліфікованої демократії‖, в якій визначальну роль грають фахівці: професійні політики,
політичні чиновники, військові.
Х. Арендт (1906-1975) досліджувала тоталітарні організації, які, на її думку, є масовими
організаціями атомізованих індивідів, та режими, які можливі внаслідок декласування
суспільства і крайньої індивідуалізації.
К. Ясперс (1883-1969) зробив внесок в аналіз проблеми політичної свободи у тісному
зв'язку з громадянським суспільством і плюралістичною демократією. На його думку,
політична свобода вимагає як свободи одиничної людини, так і свободи усіх. Політична
свобода є демократією, але в історичних формах виключає панування мас, яке завжди
виступає в союзі з тиранією. Ясперс віддає перевагу аристократії, яка поповнюється з усіх
верств. Перетворенню її на диктатора перешкоджають вільні вибори. Стан політичної
свободи може бути збережений, лише якщо в населенні постійно живе свідомість свободи.
А. Лейпхарт розробив концепцію консоціальної демократії, яка властива сьогоднішньому
розвиткові політичного плюралізму. В межах цієї концепції розробляються положення щодо
коаліційної політики, коаліційного уряду тощо.
Політологами США у ХХ ст. ключова увага була приділена проблемам особи та
соціальних груп в політиці. Саме США стали батьківщиною біхеовіоралістських методів
досліджень, а згодом і постбіхевіоральної революції.
Чиказька школа Ч. Мерріама (1874-1953), Г. Ласуела (1902-1979) та ін. у 1920-30-х рр.
використовувала емпіричні методи досліджень, розвивала теорію і технології виборчих
кампаній, заклала основи теорії комунікацій і теорії політичного лідерства. Значного
поширення у світовій політології набула теорія груп інтересів, автором якої був А. Бентлі
(1870-1957).
До політологічної класики увійшли дослідження такого явища, як політична культура.
Остання розглядається як одна з базових детермінант влади. Цей підхід дає змогу подолати
формально-юридичне розуміння політики. Г. Алмонд та С. Верба виокремили наступні типи
політичних культур: патріархальна, підданська, культура участі. Водночас вони
виокремлювали громадянську культуру населення, яка є наслідком поєднання цих типів.
Г. Алмонд та Д. Істон (нар. 1917) були засновниками системних політичних досліджень.
Істон визначає політичну систему як взаємодію в суспільстві, за допомогою якої
відбувається розподіл цінностей. На вхід політичної системи поступають імпульси у вигляді
суспільних вимог і підтримки; на виході маємо політичні рішення, за допомогою яких
відбувається владний розподіл цінностей.
Демократизація політичних процесів в різних регіонах світу, а з іншого боку – проблемні
аспекти реалізації демократії, серед яких – домінування виконавчої над іншими гілками
влади, становлення національних моделей демократії, які не вписувались в західні концепції,
змусили американських дослідників та політологів інших країн звернути увагу на сутність
самого демократичного ідеалу, проблему переходу до демократії.
Р. Даль (нар. 1915) розробив теорію поліархії, яка передбачає: високий рівень участі
громадян; відкрите суперництво політичних груп і лідерів в боротьбі за виборців; їх участь в
інститутах прийняття рішень; терпимість до опозиції і можливості впливу на уряд. Разом з
тим дослідник відзначав неможливість реалізації ідеалу народного правління внаслідок
складності соціального управління та низької управлінської компетентності громадян.
Продовжуючи дослідження, Даль виявив зростаючу нерівність в політичному потенціалі 
18
суспільних сил та переходить від концепції поліархії до розробки теорії економічної
демократії як необхідного чинника досягнення політичної рівності.
Зростаючі етнокультурні відмінності у світі, інтенсифікація політичних конфліктів
зумовили появу нових парадигм досліджень. Символічною стала теорія С. Хантингтона
(1927-2008). Визначальним чинником світового розвитку він називає міжцивілізаційні
відмінності. До кола „великих цивілізацій‖ Хантингтон відніс західну, конфуціанську,
японську, ісламську, індуїстську, православно-слов'янську, латиноамериканську і,
„можливо‖, африканську. Важливо відзначити, що джерелом конфліктів в XXI ст. автор
називає не відмінності між цивілізаціями, а универсалістські претензії Заходу.
В останню третину ХХ ст. у світовій політології відбувається відродження концепції
громадянського суспільства. А. Арато, Д. Кін та ін. вбачають в ньому противагу
монополізації економічної власності. Нові інтерпретації громадянського суспільства
виходять з реалій інформаційного суспільства, базуються не на ліберальних, а на так званих
комунітаристських концепціях.
Європейським та американським регіонами розвиток політичної думки не обмежувався.
У ХХ ст. складний шлях пройшла китайська політична думка. Починаючи з першого
китайського президента Сунь Ят-Сена (1866-1925), згідно з яким правління має базуватися
на 3 народних принципах – націоналізмі (опір чужеземцям), народовладді (конституційний
демократичний режим) та народному добробуті (соціально-економічні реформи), а влада має
поділятися на законодавчу, виконавчу, судову, екзаменаційну та контрольну, продовжуючи
тоталітарним вченням Мао Цзе-дуна (1893-1976) і до концепції „соціалізму з китайською
специфікою‖ Ден Сяопіна (1904-1997), яка ближче до неоліберальних, а не соціалістичних
теорій.
Високі зразки політичної думки дала Індія. Достатньо згадати концепцію
ненасильницького опору М. Ганді (1869-1948), яка стала наслідком процесів становлення
інформаційного суспільства і реалізація якої врешті-решт призвела Індію до незалежності.
Ренесанс пережив і Близький Схід. Фактичним засновником панарабізму був, як це не
дивно, англійський полковник Лоуренс, продовжувачами його справи – єгипетський
президент Г.А. Насер (1918-1970), лівійський лідер М. Каддафі (нар. 1942 р.) та ін.
Щоправда, в сучасних умовах на зміну панарабській ідеології приходили різні моделі
місцевих націоналізмів, як-от у Лівії, де за ініціативи Каддафі виникла модель „джамахірії‖
тощо. Політизація торкнулася й мусульманства. На його базі виникли різні версії
політичного ісламу, включно радикальні.
Питання 5. Українська національна політична думка в новітні часи.
Специфіка політичної думки в Україні на зламі ХІХ-ХХ ст.ст. була зумовлена, зокрема,
входженням українських земель до Російської та Австро-Угорської імперій. На цих землях
були поширені основні ідеї, які циркулювали в цих імперіях. Водночас існував простір й для
національної політичної думки, що пояснювалось не лише традиціями національно-
визвольного руху (напр.., Кирило-Мефодіївського товариства, основними ідеями якого були
українська етнокультурна ідентичність, республіканізм, панслов‘янізм, суспільний лад на
засадах правової і соціальної рівності, а також громад патріотичної інтелігенції, які
здійснювали краєзнавчі дослідження). До революції 1917-21 рр. в українській думці
домінував соціалізм. Це було зумовлене етносоціальними особливостями України.
Українським за походженням були лише селянство і частково робітництво. Водночас
пануючі соціальні групи були неукраїнськими (поміщики – росіяни, поляки; промисловці
Донбасу – бельгійці, французи, англійці; промисловці Правобережжя – місцеві поміщики та
євреї). Це дало М.П. Драгоманову (1841-1895) привід заявити: "Той з українців, хто не є
соціалістом, або дурень, або не довчився".
Ключовими теоретиками соціалізму в Україні були М. Грушевський (1866-1934), С.
Подолинський (1850-1891), В. Винниченко (1880-1951). Їх ідеями були: народ – рушійна
сила історії; українці є окремою культурною одиницею; колективні форми власності
традиційні для українців; політичний ідеал – республіка; Україна має бути федерацією
вільних громад; українська автономія у складі демократичної російської федерації. В
Західній Україні представником цього напряму був І. Франко (1856-1916). Водночас, хоча в 
19
соціалізмі початку ХХ ст. домінував марксизм, „Каменяр‖ на певному етапі стає йому в
опозицію, критикуючи марксистів за намір одержавити суспільне життя, зокрема економічну
сферу.
Набагато менш потужним порівняно з соціалізмом в Україні був ліберальний напрям. До
того ж відповідні мислителі часто поєднували ліберальні погляди з соціалістичними. Це
стосувалося й М. Драгоманова (1841-1895). Ще одним представником лібералізму був Б.
Кістяківський. Основними ідеями українських лібералів були конституціоналізм і правова
держава, приватна власність, автономія в складі демократичної Росії, громадське
самоврядування. Кістяківський ставив правову державу в залежність від правової культури
суспільства, а останню – від загального культурного рівня народу. Він попереджав: якщо
соціалістична держава відкине принципи правової держави, народовладдя перетвориться на
деспотію народу або від імені народу.
В Західній Україні в передреволюційний період поступово поширюється національно-
державницький напрям, до якого слід віднести "пізнього" І. Франка, Ю. Бачинського та ін.
В післяреволюційний період національна політична думка диверсифікується. Частково це
пояснювалось провалом українських соціалістів в 1917-21 рр., їх неспроможністю втримати
владу. Зароджується консервативна течія. Предтечами українського консерватизму були:
автор відомої «Історії Русів» (XVIII ст.), який вважається родоначальником концепції
українського історичного легітимізму, прихильником розриву відносин з Росією;
письменник П. Куліш, який негативно оцінював селянські та козацькі заворушення та ін.
Лідером консерватизму в 1920-х рр. став В. Липинський (1882-1931). Його політичними
ідеалами були українська державність, монархізм, класократія, територіальний патріотизм,
релігійний етос тощо. До основних суспільних класів він відносив промисловий (включно
робітників), хліборобський, фінансовий, інтелігенцію. Липинський був проти
парламентаризму, хоча й припускав створення 2-палатного парламенту в майбутній Україні,
верхня палата якого мала б складатися з представників професійних спілок, класів і верств.
На чолі держави мав стояти гетьман.
Іншими представниками цього напряму були С. Томашівський (1875-1930), який
наполягав на окремому державотворенні для Галичини і Наддніпрянщини, а також В.
Кучабський (1895-1945), автор концепції "позитивного мілітаризму", згідно з якою в Україні
має правити військова еліта.
Однак найпотужнішим напрямом української думки в міжвоєнні часи став націоналізм.
Його предтечами були М. Міхновський (1873-1924), Братство Тарасівців (існувало на
початку 1890-х рр.). Однак справжнім його теоретиком став Д. Донцов (1883-1973), а його
найзначнішою працею – „Націоналізм‖ (1926 р.).
Донцов вважав, що в сучасному суспільстві ключовим рушієм є воля. Відтак реальною
владою володіють не більшість населення (він був противником демократії) і не ті, хто
займають провідні економічні позиції, а активна, вольова меншість. Вона веде націю, яку
тодішні націоналісти вважали етнічною, а не політичною, спільнотою, на завоювання
життєвого простору. Інструментом завоювання є централізована партія (ідеалом партії
Донцов називав більшовиків та німецьких фашистів), а очолювати її та державу має
диктатор. Близькими до донцовських були ідеї М. Сціборського (1897-1941), які він розвинув
у праці «Націократія».
Говорячи про інші течії української думки, неможливо оминути націонал-комунізм 1920-
х рр. С. Мазлах, В. Шахрай (1888-1919), М. Хвильовий (1893-1933) висували ідеал
незалежної Української Соціалістичної Радянської Республіки.
Нарешті, слід згадати провідних міжвоєнних політологів Західної України (входила до
Польщі) та еміграції. Такими були С. Дністрянський (1870-1936), В. Старосольський (1878-
1942), І. Лисяк-Рудницький (1919-1984) і, звичайно, О. Бочковський (1885-1939), який став
родоначальником такої науки як націологія, виділяючи в структурі останньої історичну
націологію, націополітику, націодинаміку, характерологію, етнополітику тощо.
В СРСР окремі аспекти політики та влади розглядалися в історичних, економічних,
філософських курсах, в теорії соціалізму. Існував жорсткий ідеологічний контроль над
дослідженнями. Проте як наука політологія не була інституціоналізована. Лише після смерті
Й. Сталіна у 1960 р. була створена Радянська асоціація політичних наук. Але й після цього не 
20
було жодного періодичного видання, призначеного для публічного обговорення
результатів досліджень в галузі політики і влади.
Ситуація змінилася в роки перебудови та незалежності. Тоді були створені галузеві
дослідницькі інститути (Інститут політичних і етнонаціональних досліджень – на базі
колишнього Інституту історії партії; Національний інститут стратегічних досліджень тощо),
кафедри політичних наук у вищих навчальних закладах. Виникло багато недержавних
структур, які займаються переважно прикладними дослідженнями. Видано значну кількость
праць вітчизняних і зарубіжних авторів, в яких представлені досягнення вітчизняної і
світової політологічної науки. Політологію було конституйовано як самостійну галузь знань,
введені наукові ступені кандидата і доктора політичних наук. У 1993 р. виникла Асоціація
політичних наук, згодом – Академія політичних наук.
Контрольні запитання.
1. В чому полягає сутність політики?
2. Як співвідносяться між собою об‘єкт і предмет політології?
3. Які основні функції виконує політична наука?
4. Які методи використовуються при дослідженні політичної сфери?
5. Дайте класифікацію категоріального апарату політичної науки.
6. В чому була специфіка дослідження політичної сфери в Стародавньому Сході?
7. В чому полягає сьогодні актуальність античної філософсько-політичної думки?
8. Які традиції в європейській політології заклала релігійна думка Середньовіччя?
9. Назвіть основні здобутки політичної думки доби Ренесансу.
10. Охарактеризуйте основні досягнення та історичне значення філософської думки
Нового часу.
11. Які основні течії виділяються в політичній думці Нового часу? Охарактеризуйте
їх.
12. В чому полягає специфіка політологічних досліджень в ХХ-ХХІ ст.ст.?
Проаналізуйте основні напрями досліджень політологічних шкіл різних регіонів.
13. Охарактеризуйте теорію груп інтересів.
14. В чому полягали соціально-економічні, політичні та духовні передумови
становлення національної політичної думки України в ХІХ-ХХ ст.ст.?
15. Охарактеризуйте ключові положення основних течій української політичної
думки (соціалізм, консерватизм, націоналізм, націонал-комунізм та ін.).
Литература.
1. Алмонд Г. Политическая наука: история дисциплины//Полис. – 1997. – №6. –
С.174-183.
2. Арістотель. Політика / О.Кислюк (пер. з давньогрецької, авт. передм.). – 2-е вид. –
К.: Видавництво Соломії Павличко "ОСНОВИ", 2003. – 239с.
3. Баган О. Поміж містикою і політикою (Дмитро Донцов на тлі української
політичної історії першої половини ХХ ст.). – К.: УВС ім.Ю.Липи, 2008. – 78c.
4. Бойко О.Д., Горбатенко В.П., Денисюк С.Г., Зеленько Г.І. та ін. Прикладна
політологія: навч. посіб. / В.П. Горбатенко (ред.). – К.: Академія, 2008. – С. 9-30.
5. Бойцова О. Политическая наука в XX веке // Вестник МГУ. Политические
науки. – 2001. – №1.
6. Вебер М. Покликання до політики / М. Вебер. Соціологія. Загальноісторичні
аналізи. Політика. – К.: Основи, 1998. – С. 11-46.
7. Гайєк Ф.А. Право, законодавство і свобода. Нове визначення ліберальних
принципів справедливості і політичної економії. – Київ: ВЦ АТЕК, 2000. – 408 с.
8. Гелей С.Д., Рутар С.М. Політологія: навч. посіб. – 7-ме вид., перероб. і доп. – К.:
Знання, 2008. – С.7-17, 18-27, 29-57.
9. Консерватизм: Антологія / Упорядники В. Лісовий, О. Проценко. – Київ:
Смолоскип, 1998. – 598 с.
10. Лібералізм: Антологія / Упорядники В. Лісовий, О. Проценко. – Київ: Смолоскип,
2002. – 1126 c.
21
11. Політологічний енциклопедичний словник. 2-е вид., доп.і перероб. – К.: Генеза,
2004. – С. 497-501, 505, 508, 519.
12. Політологія: Курс лекцій / За заг. ред. І.С. Дзюбка. – К.: Вища школа, 1993. – С. 5-
35.
13. Політологія: підручник / О.В.Бабкіна (ред.), В.П.Горбатенко (ред.). – 3-тє вид.,
перероб., доп. – К. : Академія, 2008. – С. 11-35, 87-126.
14. Політологія: навчально-методичний комплекс. Кирилюк Ф.М.// Центр учбової
літератури., 2007. –704 c.
15. Політологія. / Кисліцин С.А., Акопов Г.Л. – К.: «Фенікс», 2009. – С. 12-28.
16. Практикум з політології / За заг. ред. Кирилюка Ф.М. – К.: Комп‘ютерпрес, 2003. –
С.5-221.
17. Рудич Ф.М. Політологія /Підручник для студентів вищих навчальних закладів.- К.:
Либідь, 2005. – С. 6-43, 51-63, 68 -80.
18. Рябов С. Політика як суспільне явище // Політологічні читання. – 1994. – № 2. – С.
23-28.
19. Рябов С. Структура і функції знань про політику // Політологічні читання. – 1994.
– № 1. – С. 8-14.
20. Современная политическая теория / Автор-составитель Д. Хэлд. / Пер. с англ. /
Под общ. ред. В.И. Даниленко. – М.: НОТА ВЕNЕ, 2001. – 480 с.
21. Хантингтон С. Столкновение цивилизаций. – К.: АСТ, 2006. – 576 с.
22. Шляхтун П.П. Політологія (теорія та історія політичної науки). Навчальне
видання. – К.: Либідь, 2002. – С. 10-23, 33-70, 93-121.
ЛЕКЦІЯ 2. ПОЛІТИЧНА ВЛАДА
Основні поняття: влада, реляціонізм, воля до влади, суб’єкт влади, ресурси влади, поділ
влади, законодавча влада, виконпавча влада, судова влада, суверенітет, легітимність влади,
традиційна легітимність, харизма, демократія, палавер, трансформація, клієнтелізм.
План
1. Методологічні засади політичної влади.
2. Генеза політичної влади.
3. Структура політичної влади.
4. Механізми здійснення влади. Принципи її організації та функціонування.
5. Демократія як вид політичної влади.
Питання 1. Методологічні засади політичної влади
Проблема влади і владних відносин вивчається різними науками, зокрема й політологією.
Остання акцентує увагу на особливостях функціонування політичної влади, вивчає умови її
стабільності, досягнення суспільно значущих завдань.
Ще Арістотель вперше поставив питання про природнє походження політичної влади,
вважав, що людина від природи – політична істота. В пізній античності постає інша
парадигма влади, яка виходить від проблематики самоствердження індивіда. В ній влада
осмислюється з метою опанування особою власного життя – впорядкування свого життєсвіту
і досягнення бажаної долі.
Для середньовічної думки є характерним виокремлення онтологічно різносутнісних влад
як підпорядковуючих начал всього, що відбувається у світі. Проекцією боротьби і
комплементарності двох вселенських влад стає й людське суспільство (Місто Земне і Місто
Боже), й людська душа (гріх і благодать).
Водночас, починаючи з гуманістів Ренесансу, обґрунтовується універсальний статус
людини у натуралізованому світі. Модерний універсалізм стає всеохоплюючим і
беззастережним пануванням людини над природою, основою і запорукою якого є людський
розум. Розум стає синонімом влади; але одночасно влада набуває сенсу можливості діяти у
відповідності до природи речей, тобто панувати над природним світом.
22
Основою соціальної теорії Нового часу стала модерна природно-правова парадигма.
Відповідно влада – це реалізація незаперечних вимог людської природи, з одного боку, і
вкорінене в тій самій природі свавілля, самочинність людей – з іншого. Силою, яка розв‘язує
цю колізію і створює можливість несуперечливого втілення вимог людської природи в
соціальному тілі, стає розум. Відтак ідея влади набуває вигляду всезагальної влади розуму,
яка отримує свій соціальний еквівалент у принципі верховенства права.
Марксизм наголошує на роль матеріального і політичного інтересу в боротьбі за
політичну владу.
Важливий вклад в розробку теорії влади вніс М. Вебер. Відправним пунктом він визнав
волюнтативну парадигму влади, а також вирішальну роль легітимації.
Ближчі до сьогодні теорії демократії та самоорганізації суспільства (С. Ліпсет, Й.
Шумпетер) досліджують тенденцію деперсоналізації життя у сучасному соціумі, вказують на
потенціал маніпулятивних стратегій владарювання в умовах „ери мас‖.
В сучасній політології існує низка підходів до проблеми влади, робиться акцент на різних
аспектах. В рамках структурного функціоналізму (Т. Парсонс, Е. Шілз) влада розглядаєься
як засіб самоорганізації суспільства, зумовлений розподілом соціальних ролей на
управлінців і виконавців.
Реляціоністські теорії розглядають владу як відносини між двома агентами, за яких один
справляє вплив на іншого. Основними характеристиками влади є її суб‘єкт, об‘єкт, засоби,
ресурси і процес, який приводить в рух усі її елементи і характеризується як механізм та
спосіб взаємодії між партнерами. Влада неможлива без підлеглості об‘єкта. Водночас об‘єкт
владної волі має вибір підкоритися або не підкоритися. Тому межі влади, відношення об‘єкта
до суб‘єкта простягаються від жорсткого опору до добровільного підкорення. Таким чином,
об‘єкт має властивості суб‘єкта, а сама влада виступає як суб‘єктно-об‘єктні, об‘єктно-
суб‘єктні відносини.
Системний підхід (К. Дойч) розуміє владу як здатність мобілізувати суспільні ресурси
для досягнення суспільнозначущої мети.
Біхевіоралізм (Г. Лассуел) зводить поняття влади до суб‘єктивної мотивації, взаємодії
індивідів, які ведуть боротьбу за владу. Владу розглядають як засіб володіння матеріальними
цінностями.
Велику популярність має психологічний підхід. Його прихильники розглядають владу з
погляду суб‘єктивного сприйняття її індивідом. Воно базується на особливих якостях носія
влади (вождя, лідера, керівника) чи виходить із особливостей психологічної природи самої
людини. Природа одних людей розкривається через сліпу покору, а інших, навпаки, через
почуття непокори.
Як зазначав польський політолог Е. Вятр, при розгляді психологічного аспекту влади
виникає багато запитань, а саме, які психологічні передумови того, що одні люди бажають
влади, інші її стараються уникнути? Які суспільні і індивідуальні передумови формують це
відношення? Які механізми і психологічні джерела політичних конфліктів, як вони
співвідносяться із суспільними умовами, що породжують конфлікти?
Важливу роль в сучасній політології відіграє соціологічний метод. Вихідним пунктом
соціологічного аналізу політичної влади є питання про соціальні групи, інтереси яких влада
обслуговує. Прихильники соціологічного методу звернули увагу на те, що в формуванні
політики сучасного суспільства значну роль відіграють групи і їх представники, які можуть
формально стояти осторонь політики, але, маючи владу економічну, впливають на
суспільно-політичні процеси. Недоліком такого підходу є те, що існує вірогідність
перебільшення ролі соціальних груп в угоду політичним силам.
Представники філософського напрямку розглядають владу як здатність і можливість
суб‘єкта (індивіда, партії, класу, держави) здійснювати свою волю, впливати на діяльність
людей, використовуючи авторитет, право, примус і інші засоби. При цьому розкриваються
основні методи здійснення влади: організація, переконання, виховання, контроль і примус.
―Воля до влади‖ – основне питання філософії Ніцше, за допомогою якого він прагнув
пояснити різні прояви життя, зокрема й пізнання. Останнє він тлумачив як засіб реалізації
„волі до влади‖. Один із засновників постмодернізму М. Фуко описав сучасну владу як
приховану, розпорошену, суперечливу, котра реалізується невіддільно від знання, 
23
організовує соціальний простір за принципом „повного нагляду‖. Навіть індивідуальна
свідомість не залишається незалежною, вона формується владою. На думку М. Фуко, не
існує відносин влади без встановлення відповідного поля знання, не існує знання, яке не
передбачало б і не конституювало б відносин влади.
У сучасній вітчизняній думці феномен влади стає предметом політико-правового аналізу.
В ньому переважає розгляд інституційних форм державної влади в Україні. Широке коло
робіт присвячено особливостям побудови і функціонування виконавчої влади, системі
державного управління, ефективності урядування, інституту президентства. Окремий напрям
досліджень складають праці, в яких висвітлюється проблема розподілу влади між її гілками,
аналізуються функції та механізми дії судової влади, принцип верховенства права і
правового забезпечення діяльності політичної системи.
Наявність різних підходів до поняття влади пояснюється складністю явища
володарювання, його присутністю в кожному елементі людських відносин. Для політології
важливим є встановлення змістовних меж політичної влади. Атрибутами такої влади є
держава, професіоналізм, часова і просторова локалізація владних відносин, їх формалізація і
ієрархічний характер.
Підсумовуючи, слід виокремити такі складові підходу до влади. Влада – це категорія
соціальна, це відносини між людьми, в основі яких є воля; джерелом соціальної влади є
матеріальне життя суспільства; політична влада є різновидом суспільної влади; сутністю
політичної влади є пануюча воля класу чи соціальної групи; ядром політичної влади є влада
державна, певним чином організована і закріплена в правових і соціальних нормах.
Принаймні два значення терміну „влада‖ треба брати до уваги: по-перше, влада як
необхідний елемент будь-якої соціальної системи; по-друге, влада як основна функція
держави.
Питання 2. Генеза політичної влади.
На перших етапах суспільного розвитку не існувало різниці між владою політичною і
іншими джерелами соціального примусу. Соціальні норми були обов‘язковими для всіх
членів племені, вони інтегрували основні соціальні цінності – релігію, мораль, право.
Суб‘єктом влади виступав колектив.
Поступово в первісній громаді виникає соціальна нерівність. Носіями влади стають групи
вождів чи один з них, але влада не є спадковою. Поступово відбувається процес заміни
колективного споживання видобутих продуктів на регульований суб‘єктами влади розподіл
матеріальних благ. Вождь виконують функції адміністратора і організатора, розпорядника,
який повинен вирішувати соціальні і господарські проблеми.
В міру того, як розвивається соціум, поступово виникає потреба у формуванні
надобщинних структур, що можна назвати протодержавою. Лідер поступово перетворюється
із слуги соціуму на легітимного володаря.
Відбувається сакралізація влади – її оголошують владою від бога. Особистість при цьому
відділяється від посади, важливими стають не індивідуальні якості. Вождь перетворюється
на символ. З‘являється адміністрація – центральний апарат влади і регіональні управлінці,
частіше всього з родини вождя. Їх головне завдання – виконання економічних, соціальних і
військових функцій, керівництво перерозподілом землі і худоби, збирання податків,
виконання ритуальних функцій.
Процес перетворення володаря із слуги суспільства на законного суб‘єкта влади
завершується в період ранньої держави. Особливістю цього періоду була наявність великої
кількості підданих – від сотень тисяч до міліонів, а також їх етнічне розмаїття. Різко
посилюється роль адміністрації, ускладнюється її структура.
Вперше створюється бюрократія, яка представляла ієрархічну систему управління, для
якої характерними рисами були: існування посадових інструкцій, які визначали межі на
кожному рівні держапарату, прийняття рішень згідно законів і інструкцій.
Однією з рис ранньої держави виступає урбанізація – влада втілюється в таких символах
як палаци і храми, стратегічні дороги та інші зразки монументального будівництва,
властивого для міста.
24
Адміністративна функція залишається однією з найбільш значущих, але примус і
насилля, які спирались на авторитет вождя, поступово набувають сакрально-ритуальних
форм і кодифікуються в писаних законах. Інакше кажучи, влада індивідуалізується,
суспільство в цілому вже не може бути суб‘єктом влади.
Логічним завершенням еволюції політичної влади виступає сучасна держава, де
суспільство знову наділяється владою завдяки принципу розподілу влади і наявності інших
демократичних інститутів, але сама політична влада персоніфікована і інституціоналізована
через існуючі політичні організації.
Питання 3. Структура політичної влади.
Основними структурними елементами влади є її суб‘єкт, об‘єкт і ресурси.
Будь-яка влада відображає певну взаємодію, має як мінімум дві сторони. Одну в
політології прийнято позначати поняттям «суб‘єкт». Це може бути індивід, організація,
держава і навіть світова спільнота (наприклад, ООН).
Суб’єкт повинен мати такі властивості як бажання панувати, воля до влади,
компетентність. Не всі люди прагнуть влади, а деякі навіть уникають її пов‘язаної з цим
відповідальності. Однак багато й таких, для яких прагнення до влади пов‘язане з можливістю
одержання різних благ: високого прибутку, престижу зв‘язків, привілеїв тощо. Проте, крім
бажання і волі, суб‘єкт влади має бути компетентним, знати справу, за яку береться,
становище і настрій підлеглих, краще інших бачити і знаходити вихід з складної ситуації.
Суб‘єкт визначає свою владу у наказах, розпорядженнях, командах, де окреслюється
поведінка об‘єкта влади, передбачаються санкції, які тягне невиконання розпоряджень.
Поняття «влада» не повинне впливати на відносини наділених свідомістю суб‘єктів
(індивіда, групи) і предметного світу, світу речей, тобто об‘єктів, не здатних втілити волю
суб‘єкта в дії. Якщо трапляються тлумачення влади як «сили речей», «влади грошей», «влади
над природою» тощо, то це не більше ніж метафора.
Стабільність соціальної групи та суспільства в цілому залежить від взаємовідносин
суб‘єкта та об‘єкта влади, від підтримки суб‘єкта об‘єктом. Відношення об‘єкта до суб‘єкта
панування можуть виявлятись як у вигляді опору, так і підкорення йому.
Поняття «ресурси влади» вживається у широкому та вузькому розумінні. У широкому –
це все, що суб‘єкт влади може використовувати для впливу на об‘єкт: особисті властивості
суб‘єкта (компетентність, організованість тощо); певні ознаки об‘єкта (звичка підкорятися
тощо); конкретна ситуація, в якій здійснюється влада (економічне становище, міжнародний
стан тощо), а також інші засоби діяння.
У вузькому розумінні ресурси – це ті засоби, за допомогою яких суб‘єкт влади може
домагатися реалізації своїх розпоряджень. Їх можна поділити на: економічні, соціальні,
культурно-інформаційні, силові.
До економічних належать матеріальні цінності, необхідні для виробництва та
споживання: гроші, земля, продукти харчування тощо.
Соціальні ресурси частково збігаються з економічними, оскільки підвищення соціального
статусу індивіда пов‘язане з прибутком і багатством. Але соціальний ресурс мітить у собі
також такі показники як посада, престиж, освіта, медичне обслуговування, помешкання.
У сучасну епоху дуже важливими є культурно-інформаційні ресурси – знання та
інформація, а також засоби їх одержання.
Силові ресурси, насилля – це атрибути будь-якої влади, різниця полягає лише у «дозах»
їх використання. Особливостями насилля як ресурсу влади є:
- низький творчий потенціал, його зв‘язок, головним чином, з руйнуванням, ліквідацією;
- почуття страху. За допомогою погроз, команд, наказів та заборон можна досягти
зовнішньої слухняності і виконання конкретних вимог, але норми та цінності, які
передаються людям таким чином, не стають частиною їх внутрішніх особистих переконань
та легко зникають зі свідомості, як тільки зникає страх;
- значна витратність, особливо коли насилля пов‘язане із застосуванням війська;
- нанесення серйозної моральної шкоди, викликаючи у відповідь непокору, лють, помсту
тощо.
25
Внаслідок цього насилля, хоча є важливим ресурсом влади, застосовується як крайній
захід, коли інші не приносять результату. Водночас воно обмежується певними політичними,
правовими, моральними рамками. Застосування насилля має бути вибірковим,
пропорційним, без вандалізму, тотальної війни проти політичних противників. Крім того,
суб‘єкт насильства має дотримуватися збереження фундаментальних прав і свобод людини,
тобто діяти відповідно до правового закону.
Орієнтиром для політичних суб‘єктів повинні бути норми міжнародного права, зокрема
Гаазькі та Женевські конвенції, додаткові протоколи до них, які регулюють внутрішні
суперечки. Вони захищають права мирного населення, полонених, поранених, обмежують
об‘єкти нападу. Війна має ознаки агресії – у міжнародних документах обов‘язковою ознакою
агресії визнається застосування військової сили. А рішенням XXIX сесії Генеральної
Асамблеї ООН (1974 р.) поняття „агресія‖ поширюється не лише на міждержавні, а й на
внутрішньодержавні відносини.
Зазвичай різні ресурси влади використовуються її суб‘єктами комплексно. Але
специфічним ресурсом влади є сама людина – демографічні ресурси. Людина – творець
матеріальних благ (економічні ресурси), одержувач і поширювач знань та інформації
(культурно-інформаційні ресурси).
Класифікація влади.


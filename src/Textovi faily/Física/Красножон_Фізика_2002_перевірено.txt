КИЇВСЬКИЙ НАЦІОНАЛЬНИЙ УНІВЕРСИТЕТ імені Тараса Шевченка Красножон Михайло Дмитрович УДК 550.832:681.3 ІНТЕГРОВАНА ІНТЕРПРЕТАЦІЯ МАТЕРІАЛІВ ГЕОФІЗИЧНИХ ДОСЛІДЖЕНЬ НАФТОГАЗОВИХ СВЕРДЛОВИН Спеціальність 04.00.22 –геофізика Автореферат дисертації на здобуття наукового ступеня доктора геологічних наук Київ 2002 Дисертацією є рукопис. Робота виконана в Українському державному геологорозвідувальному інституті (УкрДГРІ) Міністерства екології та природних ресурсів. Науковий консультант   -  доктор технічних наук, професор Кулінкович Арнольд Євгенович, УкрДГРІ, головний науковий співробітник Офіційні опоненти:            доктор геолого-мінералогічних наук Лизун Степан Олексійович, Міністерство екології та природних ресурсів, заступник Державного секретаря; доктор геологічних наук,  професор Жуков Микола Никанорович, кафедра мінералогії, геохімії та петрохімії Київського національного університету ім.Т.Г.Шевченка; доктор геологічних наук Федоришин Дмитро Дмитрович, Івано-Франківський національний технічний університет  нафти  і газу, завідувач кафедрою геофізичних досліджень свердловин. Провідна установа        -   Інститут геофізики Національної Академії Наук України,  відділ математичної геофізики, м. Київ. Захист відбудеться “_9_” ___жовтня___ 2002 р.  о 14 годині на засіданні спеціалізованої вченої ради Д026.001.32 Київського національного університету  ім. Т.Г.Шевченка,   м. Київ, вул. Васильківська, 90. З дисертацією можна ознайомитись у бібліотеці Київського національного університету ім. Т.Г.Шевченка, м. Київ, вул. Володимирська, 60. Автореферат розісланий  “ 29 “ серпня  2002 р. Вчений секретар спеціалізованої  вченої ради ________________ А.В.Сухорада Актуальність теми Національною програмою “Нафта і газ” України до 2010 року” передбачено значне  нарощування розвіданих запасів і видобутку нафти та газу за рахунок збільшення обсягів та підвищення ефективності геологорозвідувальних робіт (ГРР). Одним із провідних методів ГРР є геофізичні дослідження свердловин (ГДС), за результатами яких здійснюється геологічна документація розрізу свердловини, виділяються пласти-колектори і визначається їх характер насичення, підраховуються фільтраційно-ємкісні властивості колекторів,  обчислюються підрахункові параметри  і проводиться підрахунок запасів нафти та газу. Для вирішення широкого кола  вищезазначених завдань в свердловинах виконується великий комплекс різноманітних за фізичною основою досліджень з наступною комплексною інтерпретацією результатів вимірювань. При цьому крім свердловинних вимірювань має використовуватись величезна кількість суміжної геолого-геофізичної інформації. Отримання достовірної діагностики нафтогазоперспективних об’єктів та надійної оцінки підрахункових параметрів родовищ,  як свідчить і світовий досвід, практично неможливе без застосування багатоваріантних алгоритмів та рішень, що базуються на глибокій теоретичній основі, в поєднанні з  сучасною комп’ютеризованою технологією  інтерпретаційного процесу. При цьому ряд методів ГДС (широко хвильовий акустичний каротаж, імпульсний нейтрон-нейтронний каротаж та інші) передбачають виключно цифрову реєстрацію вимірювань та обробку їх результатів. Незважаючи на солідну теоретичну базу, наявність значного числа різноманітних інтерпретаційних алгоритмів, до 90-х років не вдалось створити промислові системи та технології автоматизованої інтерпретації ГДС внаслідок технічної недосконалості, низької швидкодії та слабких інформаційних ресурсів вітчизняних обчислювальних засобів. Поява в 90-х роках швидкодіючих персональних обчислювальних машин (комп’ютерів) з їх широкими діалоговими можливостями створила сприятливі умови для розробки та впровадження сучасних автоматизованих систем та інтегрованих обчислювально-інформаційних  технологій, які передбачають обов’язкову участь інтерпретатора в цьому процесі і орієнтовані на повне використання наявної інформації. Створення таких технологій вимагає вирішення широкого кола науково-методичних, алгоритмічних, програмних, технологічних та інформаційних питань, націлених на інтегрований аналіз і прийняття рішень на його основі, що і стало змістом даної роботи. Зв’язок роботи з  науковими програмами та планами НДР Дисертаційна робота виконувалась в Українському державному геологорозвідувальному інституті (УкрДГРІ) і тісно пов’язана  з виконанням планів науково-дослідних робіт по державному замовленню Міністерства геології та Держкомгеології України. Основні теоретичні, методичні та алгоритмічні розробки автора  викладені у звітах за темами   (№ держреєстрації –U039052, 0196U009672, 0195U006471, 0193U025727, 0193U025436). Вдосконалення, впровадження та надання методичної допомоги в освоєнні виконаних автором розробок здійснювалось в рамках  госпдоговірних робіт Київського геофізичного  відділення УкрДГРІ з  Прикарпатською, Балаклійською та Ніжинською експедиціями ДГП “Укргеофізика” (теми №362, 682, 691, 618, 163) та іншими організаціями. Окремі положення, що стосуються створення автоматизованих систем  обробки  інформації, відповідних баз та банків даних,  увійшли до розділу “Науковий супровід ГРР” проекту Програми розвитку мінерально-сировинної бази України до 2010 року. Мета роботи Розробити   теоретичні,  методичні  основи  та  виконати  алгоритмізацію  розробки сучасної   інтегрованої   технології   комп’ютеризованої  інтерпретації  матеріалів  ГДС  та суміжної геолого-геофізичної інформації. Основні завдання досліджень Основні завдання дисертаційної роботи  обумовлені її метою і стосуються всіх етапів розробки інтерпретаційних технологій, а саме: . Аналіз розвитку та сучасного стану інтерпретаційних  систем та розробка на цій основі принципів побудови інтегрованої технології інтерпретації. . Побудова технології оперативної та зведеної інтерпретації каротажних матеріалів. . Створення методики та програмного забезпечення попередньої обробки діаграм ГДС. . Розробка та вдосконалення методики і алгоритмів оцінки якості матеріалів електричного, радіоактивного  та  акустичного каротажу. . Розширення та вдосконалення теоретичної і методичної основи інтерпретації діаграм електричного та електромагнітного каротажу, створення комп’ютеризованої  технології комплексної інтерпретації даних БКЗ, ІК та БК. . Створення методики та програмного забезпечення розчленування теригенного розрізу, оцінки ємкісних властивостей виділених пластів, виділення колекторів та визначення їх нафтогазонасиченості. . Розробка методики та комп’ютеризованої технології інтерпретації карбонатних розрізів. . Розробка теоретичного, методичного і програмного забезпечення обробки та інтерпретації методів ГДС з швидкоплинними процесами. . Створення методичного забезпечення для побудови геологічних розрізів, кореляційних схем та карт геолого-геофізичних параметрів. . Розробка методики та комп’ютеризованої технології  підрахунку запасів нафтогазових родовищ. . Обґрунтування та розробка інформаційної структури і проектування відповідної бази даних для забезпечення ефективного функціонування технології інтегрованої інтерпретації матеріалів ГДС та суміжної інформації. . Тестові та виробничі випробування інтегрованої технології інтерпретації ГДС. Методи досліджень: - вирішення прямих та обернених задач за методами ГДС; - кореляційний аналіз геолого-геофізичних параметрів з метою отримання інтерпретаційних моделей; - оптимізація багатоваріантних рішень; - методи багатомірної класифікації для побудови критеріїв розпізнання об’єктів (виділення літотипів, оцінки характеру насичення тощо); - створення та використання універсального інтерпретатора формул для реалізації обчислювального процесу в технології інтегрованої інтерпретації; - визначення структури та складу геолого-геофізичних параметрів для створення інформаційної бази даних; - алгоритмізація та програмування отриманих рішень, їх включення в бібліотеку програм технології “Геопошук”; - перевірка роботи алгоритмів на еталонних та виробничих матеріалах, авторський контроль за впровадженням виконаних розробок. Наукова новизна 1. Вперше виконано узагальнену характеристику інтерпретаційних систем ГДС в Україні, визначені основні тенденції їх розвитку на найближчу перспективу. . Сформульовані і реалізовані в технології “Геопошук” принципи побудови інтегрованих інтерпретаційних технологій, а саме: цільове призначення, єдність методів управління, комплексність рішень, відкритість, принцип інтегрованого цілого, гомеостатичність, єдність інформаційного простору, багатоваріантність, повнота, адекватність технічного забезпечення. . Розвинуті теоретичні основи, розроблені методика і комп’ютеризована технологія комплексної інтерпретації матеріалів імпульсного нейтрон-нейтронного та  електричного каротажу. . Вперше в Україні розроблені методика та технологія оперативної і зведеної інтерпретації матеріалів ГДС та суміжних даних, що охоплює всі ланки інтерпретаційного процесу, а саме: - попередню обробку цифрових записів; - оцінку якості діаграм електричного, радіоактивного і акустичного каротажу; - визначення фільтраційно-ємкісних властивостей порід; - літологічне розчленування теригенного розрізу, виділення колекторів та оцінку їх нафтогазонасичення; - обробку та інтерпретацію методів з швидкоплинними процесами; - комплексну інтерпретацію ГДС  карбонатних розрізів; - підрахунок запасів нафтогазових родовищ. Зазначена методика базується на багатоваріантних рішеннях з оптимізацією кінцевого результату. . Визначена інформаційна структура ГДС,  встановлені структура та склад інформаційних об’єктів і геолого-геофізичних параметрів. На цій основі спроектована і програмно реалізована спеціалізована система управління базами даних мережево-реляційного типу для  інтегрованої технології інтерпретації –СУБД “Мікропошук”. Практичне значення та впровадження одержаних результатів Отримані в результаті  виконаної дисертаційної роботи  теоретичні та методичні розробки лягли  в основу алгоритмів, за якими було вперше створено повне програмне забезпечення для всього циклу інтегрованої інтерпретації ГДС –єдиної в Україні технології “Геопошук”. Технологія “Геопошук” впроваджена в експедиціях з  геофізичних досліджень свердловин ДГП “Укргеофізика” та багатьох інших організаціях України та Росії. За допомогою цієї технології проводиться оперативна та зведена інтерпретація цифрової інформації ГДС, готуються геофізичні заключення по інтервалах досліджень нафтогазових свердловин. Використання технології дозволяє підвищити достовірність та оперативність геофізичних висновків по свердловині і надійність оцінки підрахункових параметрів нафтогазових покладів та підрахунку запасів нафтогазових родовищ. Особистий внесок здобувача Основні теоретичні та методичні результати, які виносяться на захист, отримані автором особисто. Програмування розроблених автором алгоритмів, їх випробування та вдосконалення в складі технології “Геопошук” виконувались спеціалістами Київського геофізичного відділення  (КГВ) УкрДГРІ та Інституту кібернетики НАНУ за участю та під керівництвом автора. Апробація результатів дисертації Результати роботи доповідались: - на VIII конференції молодих вчених та спеціалістів УкрДГРІ  (м. Чернігів,  березень 1982р.); - на семінарі “Підвищення ефективності геофізичних досліджень глибоких і зверхглибоких свердловин в нафтогазоносних провінціях України” (серпень, 1982р.); - на  Всесоюзному семінарі з ГДС  “Оперативная интерпретация материалов ГИС:  состояние, проблемы, пути повышения эффективности”(м.Тверь, Росія, травень 1990 р.); - на школі-семінарі “Персональные ЭВМ в промысловой геофизике”(м.Тюмень, Росія, вересень 1991р.); - на IV науково-практичній конференції “Нафта і газ України –”        (м.Харків, червень 1996р.); - на V Міжнародній конференції “Нафта і газ України –” ( м.Полтава, вересень 1998р.); - на VI Міжнародній науково-практичній конференції “Нафта і газ України – 2000” ( м.Івано-Франківськ, жовтень –листопад 2000р.); - на засіданнях Вченої ради КГВ УкрДГРІ як звітні матеріали про виконання НДР по тематиці дисертаційної роботи. Публікації За темою дисертації опубліковано 45 наукових робіт; серед них 2 монографії, 2 патенти  на винаходи, одне авторське свідоцтво, один Державний стандарт України, 24 статті  в наукових журналах та збірниках наукових праць. Структура і обсяг роботи Дисертаційна робота складається зі вступу, чотирьох розділів, висновків та списку використаних джерел, що налічує 410 найменувань. Вона викладена на 311 сторінках машинописного тексту та містить 46 рисунків. Робота виконана у Київському геофізичному відділенні Українського державного геологорозвідувального інституту, де автором отримані основні результати  теоретичних досліджень та методичних розробок. Автор висловлює щиру подяку основоположнику української школи комп’ютеризації ГДС професору А.Є.Кулінковичу за багаторічну плідну  співпрацю з тематики дисертаційної роботи та за  змістовні зауваження при рецензуванні окремих її частин. Автор вдячний також колективу відділу інтерпретаційних систем ГДС УкрДГРІ (Коcаченку В.Д., Головциній Л.Г., Конокотиній Л.І., Калюжній С.А., Ручко В.О., Марченко С.В.) за допомогу у створенні програмного забезпечення теоретичних розробок, їх випробуванні на тестових і виробничих матеріалах, підготовці та редагуванні комп’ютерного тексту  роботи.  Особливу подяку автор висловлює спеціалістам Інституту кібернетики НАНУ   (Перевозчиковій О.Л., Гречку В.О., Тульчинському В.Г., Тульчинському П.Г., Харченку О.Л., Коломійцю А.В.), а також особисто Вердієву М.Д. за програмну реалізацію методичних і алгоритмічних розробок автора у складі технології “Геопошук” та за плідну співпрацю у створенні СУБД “Мікропошук” для технології інтегрованої інтерпретації ГДС. Автор вдячний також провідним спеціалістам експедицій з ГДС ДГП “Укргеофізика” і особисто Кнішману О.Ш., Муляру П.М., Прокопіву В.Й., Говорусі А.Л. за їх працю по впровадженню технології і цінні пропозиції щодо вдосконалення інтерпретаційних алгоритмів. Зміст роботи У вступі обґрунтовується актуальність роботи, викладені основні завдання,  визначена  новизна і практична цінність та подана загальна характеристика роботи. Розділ 1 Розвиток та сучасний стан інтерпретаційних технологій ГДС Описана історія розвитку інтерпретаційних систем ГДС,  наведений сучасний стан та визначені тенденції і напрямки подальших досліджень з розширення інтерпретаційної бази ГДС. На підставі проведеного аналізу в історії розвитку ГДС виділено три періоди (епохи),  кожна з яких характеризується деякою домінуючою парадигмою, тобто тим колом наукових і технологічних ідей, які визначають характер, особливості та досягнення на окремих відрізках історичного періоду. На першому етапі розвитку створено основні методи каротажу, закладено їх теоретичні основи, знайдені перші аналітичні рішення прямих і  обернених задач по ряду методів ГДС. Зародження та  становлення геофізичних методів досліджень нафтогазових свердловин розпочалось практично з початком буріння перших розвідувальних свердловин для пошуків нафти і газу. Ця епоха зв’язана з іменами таких видатних вчених як відомий російський геолог Д.В.Голубятніков, брати Конрад і Марсель Шлюмберже. Д.В. Голубятніков ще в 1906 р. розпочав робити в нафтових свердловинах Бакинського регіону термометричні дослідження з метою вирішення геолого-пошукових задач.  Французькі інженери К. і М.Шлюмберже запропонували  дуже ефективний з погляду досліджень геологічних розрізів свердловин метод каротажу –каротаж опорів (1927р.), що трохи пізніше (у 1931р.) був доповнений ще одним високоефективним методом –каротажем самочинної поляризації (“каротаж ПС”). Застосування комплексу двох методів каротажу, кожний з яких ніс “свою” інформацію про гірські породи, мало принципове значення, тому що відкривало можливість не тільки виділяти пористі породи (“колектори”) по каротажу ПС (цей метод каротажу спочатку так і називався “каротажем пористості”), але і якісно розділяти колектори на водоносні і продуктивні (за результатами каротажу КС). Перші  фундаментальні теоретичні дослідження належать В.А.Фоку, який у 1933р. опубліковав монографію, присвячену рішенню прямої задачі каротажу опорів для випадку пласта необмеженої потужності. З цієї роботи починається новий етап в історії промислової геофізики, який прийнято називати епохою аналітичних рішень або епохою “парадигми ручного підрахунку”. Слідом за виходом у світ роботи В.А.Фока були опубліковані статті В.Р.Бурсіана, а також Л.М.Альпіна і С.М.Шеймана, в яких розглядалися аналітичні рішення прямих задач каротажу ПС. Аналітичне рішення В.А.Фока для каротажу опорів було узагальнено А.І.Заборовським для випадку тришарового середовища ( свердловина –зона проникнення  - незмінена частина пласта)  і Л.М.Альпіним на випадок необмеженого числа середовищ.  Розраховані Л.М.Альпіним сімейства кривих залежності позірного опору від довжини зонда для різних геоелектричних  розрізів одержали назву “палеток”. На основі отриманих Л.М.Альпіним палеток С.Г.Комаров пропонує метод бокового каротажного зондування для визначення питомого опору незміненої частини пласта, коли має місце проникнення фільтрату бурового розчину у пласт і утворюється зона проникнення. Характерною особливістю даного періоду була відсутність засобів обчислювальної техніки, що суттєво стримувало теоретичні та методичні дослідження. Для другого етапу розвитку промислової геофізики, як і для першого, характерне створення все нових методів каротажу. Були запропоновані такі нові методи як гамма-каротаж (1934р.) –В.А. Шпак, Г.В. Горшков і ін.; газовий каротаж (1933р.) –В.А.Соколов, М.І.Бальзамінов, М.В.Абрамович; нейтронний каротаж ( 1941р.) –Б.М.Понтекорво. Ціла серія нових методів каротажу була розроблена в післявоєнні роки в США одним з головних фахівців фірми  Шлюмберже Г.Г.Доллем: у 1949р. -  індукційний каротаж , у 1950р. –мікрокаротаж;  у 1951р. –боковий каротаж; у 1953р. –боковий мікрокаротаж. В п’ятидесяті роки одержав розвиток акустичний каротаж. У Радянському Союзі створюється принципово нова модифікація нейтронного каротажу –імпульсний нейтронний каротаж. Велика кількість теоретичних рішень привела до того, що парадигма “ручного розрахунку” стала себе вичерпувати.  Необхідно було знайти  принципово новий шлях рішення прямих задач каротажу. Цей шлях був  знайдений –широке використання аналогових обчислювальних пристроїв. Прекрасним прикладом високоефективних аналогових пристроїв є  сіткові  інтегратори, розроблені Л.М.Альпіним та А.Є. Кулінковичем. Аналогові моделі, зокрема, інтегратор ЕКСМ, широко використовувалися для вирішення прямих і зворотніх задач електричного каротажу, у першу чергу для інтерпретації даних БКЗ у випадку тонких прошаркіпрошаркіа'ee каротажу тощо. Незважаючи на явні успіхи застосування аналогових моделей, як дискретних, так і суцільних, з часом ставало ясно, що використання аналогових обчислювальних пристроїв зіткнулося із серйозними труднощами. Це було зв’язано, по-перше, з різко  спеціалізованим характером аналогових моделей. Створювалися все нові і нові методи та модифікації каротажу, кожен з яких мав свою фізико-математичну основу і,  відповідно, було потрібне створення все нових і нових типів аналогових моделей, що було пов’язано з  великими витратами часу і коштів. По-друге, обсяги одержуваного палеточного матеріалу росли настільки швидко, що методика їхнього використання ставала все більше громіздкою і важко виконуваною на практиці. З цих причин на зміну парадигмі аналогових моделей прийшла нова парадигма –комп’ютерна. Концепція комп’ютеризації  промислово-геофізичних досліджень складалася на рубежі п’ятидесятих і шістдесятих років, коли стала випускатися серійно перша в СРСР електронна цифрова обчислювальна машина “Урал-1”. У цей час у ВНДІГеофізики (м.Москва) під науковим керівництвом С.Г.Комарова і Л.М.Альпіна склалася творча група (А.Є.Кулінкович, Н.Н.Сохранов, С.М.Зунделевич, І.М.Чурінова та ін.), що почала розробляти шляхи комп’ютеризації каротажу. Програма комп’ютеризації промислової геофізики, що розроблялася в той час, включала дві головних області дій: перехід на цифрову реєстрацію і  алгоритмізацію процесу обробки та інтерпретації. З алгоритмізації процесу обробки та інтерпретації  і складання відповідних програм розпочався другий (ранній) період розвитку інтерпретаційних систем (1960-1985 рр.). Характерною особливістю раннього періоду була централізація розробки інтерпретаційних систем у ВНДІГеофізики ( м. Москва) і його філіях –Волго-Уральському (м. Жовтневий, БаАСР), Краснодарському (ПівденВНДІГеофізики), Азербайджанському (АзВНДІГеофізики, м. Баку), а також в інших нафтогазових регіонах Радянського Союзу (Західний Сибір, Україна, Середня Азія). Тут також розроблялися або ж випробувалися окремі програми і системи машинної інтерпретації каротажних діаграм стосовно до геологічних умов конкретних нафтогазоносних басейнів. Деякі із знайдених алгоритмічних і програмних рішень мали і загальний інтерес. Першою комп’ютерною програмою, реалізованою на ЕЦВМ, була програма кількісної інтерпретації кривих БКЗ. Потім у ВНДІГеофізики (С.Г.Комаров, Н.Н.Сохранов, С.М.Зунделевич) був запропонований метод автоматичної інтерпретації кривих БКЗ, названий універсальним. Поряд з розробкою програм окремих ланок інтерпретації створювались і програмні системи попластової та поточкової (безперервної) обробки каротажних діаграм: “Каротаж” –С.М.Зунделєвич та ін.; ПГ-2Д –С.М. Аксельрод та ін.;  ГИК-2 –Г.Н.Звєрєв та ін.; IНГЕФ – Н.З.Заляєв. В далекому зарубіжжі (США) перші приклади використання ЕОМ для обробки окремих методів відомі на початку шістдесятих років, а першою  інтерпретаційною  системою стала система Комлог, створена М.Хорном і Н.Слеком. Найбільш широке поширення в США одержали інтерпретаційні системи SARABAND і  CORIBAND фірми “Шлюмберже”, а також системи PROLOG  та EPILOG фірми “Дрейслер Атлас”. З 1975р. рядом організацій Мінгео і Міннафтопрому СРСР розпочата розробка за єдиним технічним завданням автоматизованої системи інтерпретації результатів геофізичних досліджень свердловин “АСОИГИС”. Система “АСОИГИС” була орієнтована на використання ЕОМ третього покоління  (ЄС ЕОМ та ЕОМ БЕСМ-6). При створенні системи “АСОИГИС”, природно, були враховані всі алгоритмічні розробки, зроблені при створенні програмних систем на ЕОМ першого і другого покоління. Але не зважаючи на те, що вона вперше охопила весь цикл оперативної інтерпретації, ця система не набула широкого розповсюдження через технічну недосконалість, труднощів у обслуговуванні та практичної неможливості використання ЕОМ на місці виконання робіт (в експедиціях з ГДС). З появою швидкодіючих ЕОМ отримала широкий розвиток розробка аналітичних і напіваналітичних рішень, а також інших алгоритмів рішень прямих і обернених задач ГДС. Виконані у ранній період теоретичні та методичні розробки створили міцний алгоритмічний фундамент для розробки комп’ютеризованих інтерпретаційних систем на сучасному етапі. В Україні, як і в інших регіонах колишнього Союзу, характерною ознакою раннього періоду були широке проведення наукових і дослідно-методичних робіт з оцінки фільтраційно-ємкісних параметрів за даними ГДС і початок алгоритмічних та програмних розробок для автоматизації інтерпретаційного процесу. Роботи з комп’ютеризації промислово-геофізичних досліджень почали  виконуватися в Україні з 1963р. в УкрДРГІ. З цього моменту почала складатися українська школа промислово-геофізичної інформатики (А.Є.Кулінкович, В.С.Готинян, М.Д.Красножон, В.Г.Колісниченко, А.Л.Ханкін, В.М.Лахнюк, Л.Г.Головцина, Є.І.Каплан, П.Ф.Дубинюк, А.Х.Ланцман, Т.С.Ізотова, М.С.Стецяк та ін.). У  шістдесятих –на початку сімдесятих років у Київській експедиції УкрДГРІ було послідовно розроблено кілька програм та програмних систем для ЕЦВМ першого покоління ( А.Є.Кулінкович, А.Л.Ханкін, В.С.Готинян), які  пізніше акумулювались в систему С-5, що охопила весь процес оперативної інтерпретації каротажних діаграм. Зрозуміло що через суттєву недосконалість ЕОМ першого та другого покоління ця система теж не набула промислового використання. Поряд з розробкою автоматизованих інтерпретаційних систем в Україні широким фронтом велись науково-дослідні та дослідно-методичні роботи по розвитку та вдосконаленню методики інтерпретації для теригенних і карбонатних розрізів нафтогазоперспективних регіонів. Особлива увага приділялась вдосконаленню методики інтерпретації електрокаротажу. На підставі моделювання автором було встановлено, що розподіл приведених опорів  в зоні проникнення підпорядковується логістичному закону та –відповідно опір пласта та його промитої зони;    –довжина зонда, та  b     -  коефіцієнти, що визначають конфігурацію кривої . З урахуванням цього закону було розроблено новий спосіб інтерпретації БКЗ та комплексу різнотипних зондів –спосіб приведених кривих, який знайшов застосування у всіх наступних інтерпретаційних системах та комп’ютеризованих технологіях. Значний вклад в результативність досліджень із створення інтерпретаційних моделей для визначення фільтраційно-ємкісних властивостей порід –колекторів внесли І.П.Бриченко, В.І.Грицишин, О.М.Гуневська, П.Ф.Дубинюк, М.Я.Зайковський, Т.С.Ізотова, І.А. Капканщикова, А.Ш.Кнішман, Д.Є. Коваленко, В.Г.Колісниченко, А.Є.Кулінкович, В.Н.Курганський, А.Х.Ланцман, П.М.Муляр, Г.І.Петкевич, І.П.Прилипко, Г.Л.Трофименко, Ю.М.Усенко,  Г.П.Федорович. Характерною ознакою розвитку інтерпретаційних систем у третьому (сучасному) періоді є розробка та впровадження  промислових технологій інтерпретації. Цей  період  має і загальні риси (тенденції), які мали місце в колишньому Союзі та в інших країнах, і свої особливості, характерні тільки для України. Він складається з  першого (початкового) етапу створення інтерпретаційних технологій (80-і роки) та другого (90-і роки), коли розпочато створення інтегрованих комп’ютерних систем. На першому етапі рішенням колишнього Мінгео СРСР був здійснений  перехід обробки та інтерпретації ГДС на малі ЕОМ і розробку для  експедиційних обчислювальних центрів системи “Подсчет”. Система “Подсчет” була задумана як галузева багаторівнева автоматизована інформаційно-обчислювальна система збору, зберігання, передачі й обробки геолого-геофізичної інформації, що одержують у процесі буріння, геофізичних досліджень, випробувань і закінчення свердловин, тобто система, що покликана забезпечити обчислювальними потужностями, лініями зв’язку і розвиненим математичним (програмним) забезпеченням усі підприємства і організації Мінгео СРСР, які проводять роботи на нафту і газ, і оптимізувати ведення геологорозвідувальних робіт шляхом прийняття науково-обгрунтованих керівних рішень на проводку як окремих свердловин на родовищі так і його розвідки у цілому в різних геологічних умовах на основі поглибленої багатоваріантної обробки даних ГДС і суміжної геологічної інформації. На нижньому рівні, рівні експедицій по проведенню геофізичних досліджень свердловин, система “Подсчет” орієнтувалася на ЕОМ серії СМ (серія малих машин). Це знаменувало прорив у практичній реалізації машинної обробки та інтерпретації промислово-геофізичних даних, тому що стало можливим створення безпосередньо в ЕГДС власних обчислювальних центрів. Для системи “Подсчет” автором були розроблені алгоритми та програми оцінки якості і комплексної інтерпретації матеріалів електричного каротажу. Надалі, у зв’язку з тим, що російські співрозробники системи “Подсчет” не підтримали ідею українських спеціалістів інтегрованої обробки інформації ГДС на експедиційних центрах, розробку програмного забезпечення для експедиційних обчислювальних комплексів Україна в особі КГВ УкрДГРІ вела самостійно. Було розроблено методичне та програмне забезпечення для всіх ланок оперативної інтерпретації, що дозволяло створити цілісну технологію інтерпретації матеріалів ГДС на експедиційних обчислювальних комплексах СМ – 1420. В її основу покладена концепція нерозривної єдності (інтеграції) змістовної геолого-геофізичної інтерпретації, програмно-обчислювального процесу та повного інформаційного забезпечення. Програмне забезпечення передбачає: автоматизоване розчленування розрізу по комплексу ГДС і зняття відліків характерних значень геофізичних параметрів; оцінку якості та комплексну інтерпретацію матеріалів електричного каротажу; оцінку фільтраційно-ємкісних властивостей гірських порід; виділення основних літотипів і пластів-колекторів; оцінку насичення колекторів; видачу результатів оперативної інтерпретації в табличній та графічній формах. Інформаційне забезпечення виконується спеціалізованою системою управління базою даних, яка вміщує каротажні криві, попластові характеристики та апріорну інформацію. Практичне впровадження та використання технології в експедиціях з геофізичних досліджень свердловин підтвердили високу її ефективність при вирішенні задач оперативної інтерпретації матеріалів ГДС. Разом з тим технологія мала і свої обмеження, оскільки була розрахована на інтерпретацію пластів середньої та великої товщини у теригенних розрізах, а також обмежена можливостями СМ ЕОМ. Для інтерпретації тонкошаруватих розрізів у Львівському відділі геофізики УкрДГРІ був створений під керівництвом Т.С. Ізотової, пакет програм “Колектор”, який постійно вдосконалюється і адаптується для діючих обчислювальних машин. Важливою в розвитку цього напрямку стала запропонована там же концепція генетичної інтерпретації ГДС. з появою на початку 90-х років персональних комп’ютерів з порівняно значними ресурсами (висока швидкодія і надійність, відсутність технічного обслуговування, узгоджена і розвинена периферія тощо) постало завдання розробки комп’ютеризованої технології інтерпретації гдс. значний досвід у створенні інтерпретаційних систем та технологій, наявна теоретична та методична база, дозволили кгв укрдгрі створити технологію оперативної інтерпретації гдс на персональних еом  (тоі гдс) у короткий термін. як і в технології оперативної інтерпретації гдс на см еом тут також закладений принцип єдності інтерпретаційного процесу незалежно від його стадій. програмне забезпечення вміщує такі блоки задач: - редагування цифрових записів, їх трансформація, графічний аналіз і зберігання ; - комплекс програм, що реалізують безперервну (поточкову) обробку та інтерпретацію даних гдс; - комплекс програм попластової інтерпретації гдс та петрофізичних даних по інтервалу обробки (реєстрації) від розчленування розрізу до геофізичного висновку; - програмне забезпечення для обробки площинної інформації; - комплекс програм для графічного та табличного зображення матеріалів гдс;   спеціальні програми для управління і обслуговування базових засобів. управління технологією здійснюється через спеціальне меню, що розміщене у технологічній облямівці. програми поточкової обробки та інтерпретації каротажних діаграм реалізують різноманітні їх трансформації, нормалізацію діаграм в карбонатних і теригенних розрізах, визначення ефективних товщин колекторів, їх ємкісних властивостей тощо, екранний аналіз отриманих результатів та їх вивід на плотер. основу програм комп‘ютеризованої інтерпретації склали програми оперативної інтерпретації даних гдс на см еом, які були адаптовані для операційної системи ms dos. більшість з них доповнена інтерактивними режимами обробки. програмне забезпечення площинної обробки включає тільки задачі, що безпосередньо стосувались обчислювальних процедур для оцінки підрахункових параметрів (групування об’єктів та (або) параметрів по запиту користувача, розрахунок і оптимізація інтерпретаційних моделей, багатоцільовий статистичний аналіз фактографічної інформації та даних петрофізики, класифікація об’єктів тощо). комплекс програм візуалізації матеріалів гдс містить в собі програму екранного аналізу та редагування каротажних кривих і попластових значень та програму побудови планшету діаграм і виводу результатів інтерпретації на плотер (принтер). інформаційне забезпечення тоі гдс складає набір базових засобів,  а саме: архів цифрових каротажних діаграм; робоча база цифрових діаграм; - робоча база попластових характеристик геолого–геофізичних і петрофізичних параметрів; - база фактографічної інформації (інтерпретаційні моделі, апріорна геолого-геофізична інформація, константи, еталонні вибірки тощо). кожна з баз даних має типове програмне забезпечення, яке дозволяє підтримувати зв’язок з обробляючими програмами та між собою, виконувати редагування наявної інформації, здійснювати інформаційне обслуговування користувачів. з 1992 року розпочато виробничу експлуатацію тоі гдс, яка продовжується в окремих організаціях по даний час. бурхливий ріст комп’ютерної техніки і поява більш досконалого системного середовища windows, з одного боку, і необхідність глибокої геологічної інтерпретації матеріалів гдс, включаючи моделювання родовищ і підрахунок запасів, - з другого, поставили на порядок денний питання про створення повної (інтегрованої) комп’ютерної технології зведеної інтерпретації даних гдс та суміжної геолого –геофізичної інформації. створення сучасних інтерпретаційних систем потребує  інтеграції можливостей обчислювальної техніки, методів та алгоритмів  інтерпретації, що базуються на теорії і досконалому математичному апараті, інформаційних баз даних, баз знань, програмних бібліотек,  документального супроводження, чіткої взаємодії інтерпретатора  та еом, замкнутої системи управління технологічним процесом. такі комплексні системи за визначенням автора названі інтегрованими технологіями. аналіз існуючих зарубіжних технологій та власного досвіду створення інтерпретаційних систем з урахуванням вищезазначених вимог дозволив автору сформувати і, в основному, реалізувати   принципи побудови інтегрованих технологій в технології “геопошук”. спрощена структурна схема такої технології наведена на рис.1. рис. 1.1. структурна  схема  технології  “геопошук” розділ 2 інтегрована технологія оперативної інтерпретації гдс даний розділ роботи вміщує теоретичні, методичні та алгоритмічні розробки автора, що охоплюють весь процес оперативної інтерпретації діаграм гдс. оперативна інтерпретація комплексу гдс є  головною частиною  інтегрованої технології. на цьому етапі вирішується широке коло виробничих, технічних, геологічних, технологічних, інформаційних  та інших питань; від оперативності  і достовірності їх рішень в повній мірі залежить ефективність використання всієї технології. Характерними особливостями оперативної інтерпретації, які мають  визначальне значення для технології, є: значне число апріорних даних і залежностей з  високими похибками; складність логічних структур і необхідність  комплексної обробки багатьох взаємозалежних параметрів; різний рівень повноти і якості та значний обсяг вхідної інформації; необхідність постійної участі інтерпретатора в процесі обробки тощо. Все це  накладає свій відбиток на склад та специфіку програмного забезпечення,  визначає необхідність створення систем обробки з зворотним зв’язком та єдиних інформаційних структур. Виходячи із вищезазначених передумов, власного досвіду створення та використання інтерпретаційних систем, а також із загальних принципів побудови інтегрованих технологій, в  основу технології  оперативної інтерпретації покладена концепція  нерозривної єдності змістовної геолого-геофізичної інтерпретації  та обчислювального процесу з можливістю постійного використання всієї наявної інформації, за рахунок чого досягається максимальна достовірність результатів інтерпретації. Оперативна інтерпретація вміщує  такі блоки  завдань: попередня обробка цифрових каротажних діаграм; виділення границь пластів по комплексу каротажних діаграм; -  визначення на діаграмах ГДС відліків характерних значень геофізичних параметрів в межах виділених границь; - оцінка якості діаграм електричного, радіоактивного та акустичного каротажу; - визначення  питомого опору пластів за комплексом методів електричного каротажу; - обчислення ємкісних параметрів пластів за даними ГДС та петрофізики; - виділення колекторів та основних літотипів за комплексом ГДС; - оцінка нафтогазонасиченості теригенних розрізів; - комплексна інтерпретація ГДС в карбонатних розрізах та інтерпретація методів додаткового комплексу ГДС; - формування геофізичного висновку. Попередня обробка починається з заповнення паспорту об’єкту  досліджень та формування робочого каталогу, куди з інтегрованої бази даних заноситься вся необхідна інформація. На  підготовчому етапі проводиться оцінка якості вхідних матеріалів по перекриттях діаграм та контрольних (повторних) замірах, виправлення помилкових значень на кривих, занесення в базу даних виправлених діаграм, їх ув’язка за глибиною та трансформація за заданими правилами, формування планшету діаграм, їх тиражування, запис в  архів  для  зберігання  та   багатоцільового використання, ведення апріорної інформації. Тут виконується також перевірка наявності в каталозі необхідних інтерпретаційних моделей, проводиться їх поповнення та редагування. Безпосередньо оперативна інтерпретація розпочинається з розчленування  розрізу свердловин на однорідні пласти. Це одна з найскладніших та найважливіших задач автоматизованої обробки матеріалів ГДС. Велика сукупність фізичних властивостей порід, їхня неоднорідність по структурних і текстурних ознаках, істотний вплив на результати вимірів свердловинних умов –ці та інші чинники призводять до неоднозначності вирішення, основаного на показаннях окремих методів, що негативно позначається на результатах наступних етапів інтерпретації. Тому головним джерелом підвищення достовірності виділення границь є використання різних за природою алгоритмів та комплексу різнотипних зондів ГДС, а також урахування інформації, що знаходиться в промислово-геофізичних параметрах про розріз. Автором вдосконалено окремі методи розчленування діаграм (метод суттєвих екстремумів, метод точок перегину, метод рівневих ліній, метод комплексного градієнта тощо). Запропоновано та реалізовано в технології “Геопошук” багатоваріантний спосіб розчленування розрізу з оптимізацією кінцевого результату. Поряд з вищезазначеними методами якісного та напівякісного розчленування (де використовується в основному конфігурація каротажних діаграм і їх характерні точки), розроблено також кількісний метод на основі поточкової класифікації комплексу діаграм за вирішальними правилами з наступним об’єднанням однотипних за класом точок в пласти і проведенням границь між ними. Здійснено ранжування границь пластів за їх значимістю (надійністю виділення). Всі рішення сингулярного та комплексного розчленування виконані в інтерактивному режимі, де інтерпретатор може завжди втручатися в процес обчислення та приймати остаточне рішення. У практиці інтерпретації матеріалів ГДС теригенних розрізів, як правило, застосовується попластова модель. Для такої моделі вирішена і більшість прямих задач каротажу. Відлік характерного значення параметра ГДС по пласту і допоміжна інформація є  підставою для вирішення оберненої задачі; його якість визначає і якість вирішення останньої. Зняття відліків є алгоритмічно нескладною процедурою. У пластах великої потужності  за характерні приймаються середні значення геофізичних параметрів у межах границь незалежно від типу і довжини зонда L. По пластах середньої потужності  методика зняття відліків буде залежати від типу зонда. Для асиметричних зондів (наприклад, градієнт-зонди) знімаються так звані оптимальні значення позірного опору (за них приймаються середні значення в частині пласта меншій на довжину зонда від покрівлі пласта). Для симетричних зондів за оптимальне значення параметра приймається середнє значення діаграми після відступу на половину довжини зонда від покрівлі та підошви всередину пласта. Для тонких пластів  по всіх зондах знаходяться екстремальні значення. Якщо параметри вміщуючих порід більше параметрів пласта, то знімають мінімальні значення, інакше - максимальні. В алгоритмі для градієнт-зондів, ІК та БК передбачено введення поправок за обмежену товщину пласта і вплив вміщуючих порід з метою приведення відліків по них до пластів необмеженої товщини, на які розраховані інтерпретаційні алгоритми. Поправки обчислюються за допомогою аналітичних виразів, отриманих автором шляхом апроксимації, рішень прямих задач БКЗ, ІК та БК для різних геоелектричних моделей розрізів свердловин. Достовірність результатів інтерпретації комплексу методів ГДС безпосередньо залежить від якості вхідних матеріалів; помилки на вході інтерпретаційного процесу зумовлюють помилки у його  результаті. Через це процедура оцінки якості вхідної  інформації, на наш погляд, повинна стати обов’язковою частиною технології інтерпретації. Похибки у вхідних даних пов’язані, як  правило, з помилками в масштабі запису при реєстрації діаграм, зміщенні “нуля” діаграми тощо, тобто носять систематичний характер. Нерідко також зустрічаються помилки і в заданні апріорної інформації про умови вимірювань, параметри розрізу тощо. Інформаційна надмірність діаграм ГДС та  наявність додаткової інформації про окремі параметри пластів роблять можливим виявити та виправити помилки у вхідних даних і тим самим запобігти їх у результатах обробки та  інтерпретації. У практиці ручної обробки діаграм оцінка їх якості проводиться по різному, з  неоднаковою повнотою, суб’єктивно і залежить від кваліфікації інтерпретатора (геофізика). З метою отримання єдиних правил контролю якості вхідної інформації автором розроблена методика вирішення цього завдання, яка включена до процесу оперативної інтерпретації діаграм ГДС. Оцінка якості вхідної інформації вміщує такі процедури: - попередній  аналіз,  контроль та виправлення грубих помилок у вхідних даних; - визначення (уточнення) питомого опору промивальної рідини (RС); - контроль якості зондів БКЗ; - оцінка якості діаграми індукційного  каротажу (ІК); - оцінка якості діаграми бокового каротажу (БК); - контроль якості діаграми бокового мікрокаротажу (БМК); - оцінка якості діаграм радіоактивного каротажу; - контроль якості діаграми акустичного каротажу. Попередній аналіз передбачає контроль та виправлення грубих помилок у вхідних  даних з метою виключення  заздалегідь неправильних  результатів інтерпретації та аварійних ситуацій у  роботі програм; при цьому  контролю та виправленню підлягають, як зареєстровані у свердловині діаграми,  так і апріорна інформація, що  задається для їх обробки. Так для всіх діаграм ГДС  встановлені  відповідні мінімально та  максимально можливі  числові значення; при виході за них  зареєстрованої діаграми відповідні значення заміняються на граничні. Аналогічний контроль проводиться і для попластових характеристик з усіх методів ГДС. Оцінка якості зондів електричного (БКЗ, БК, БМК) та електромагнітного (ІК) каротажу можлива лише при наявності правильного значення питомого  опору промивальної рідини (RC), бо він безпосередньо впливає на  вимірювані позірні  опори та провідності у свердловині. Крім цього, від точності його оцінки практично залежить достовірність інтерпретації, всього комплексу електрокаротажу (ЕК), особливо визначення параметрів зони проникнення, а також пористості по боковому  мікро каротажу (БМК). Тому у  технологічному  процесі  оцінки якості та інтерпретації  ГДС визначення RC є обов’язковою процедурою  і виконується на першому етапі. В літературі відомі способи оцінки RC через  глибину залягання пласта і температуру,  та по малих зондах БКЗ. Автором розроблено нові методи визначення RC  по всій кривій БКЗ, та відомому питомому опору пласта. У першому випадку знаходження оптимальної величини RC проводиться шляхом пошуку мінімуму функції відхилень приведених опорів по опорних пластах. За останні приймаються пласти без проникнення (неколектори); їх виділення може бути автоматичним або ручним. При нестійкому результаті (спостерігається декілька мінімумів зазначеної функції) рішення про уточнення RC приймається інтерпретатором. Аналогічно вирішується задача і в другому випадку, тільки тут замість опорних беруть участь пласти з відомим опором. Оцінка якості діаграм БКЗ здійснюється також по опорних пластах. Якість зондів визначається по наявності систематичної похибки (відхилення) приведених опорів від розрахункових значень для опорних пластів. У випадку відсутності систематичної помилки якість зондів БКЗ визначається задовільною. При наявності одного бракованого зонда він може бути виправлений через визначений програмою коригуючий множник. При наявності більше одного бракованого зонда якість БКЗ вважається незадовільною. Якість зондів ІК, БК та БМК також перевіряється на опорних пластах шляхом співставлення приведеного (питомого) опору за цими зондами та за даними БКЗ, а також між собою (ІК та БК). При виявленні систематичних відхилень розраховуються коригуючі поправки в положенні  нульової лінії ІК та в масштаб запису БК та БМК. Контроль якості зондів радіоактивного (ГК, НГК, НКТ) та акустичного (АК) каротажу проводиться по пластах з відомими значеннями пористості та глинистості. При встановленні систематичної похибки проводиться корекція нульових ліній відповідних каротажних кривих РК та  по АК. Незважаючи на наявність автоматизованого режиму оцінки якості каротажних зондів, процес контролю та виправлення зондів рекомендується виконувати у діалоговому режимі за участю інтерпретатора. Значну увагу у другому розділі роботи приділено комп‘ютеризованій технології інтерпретації матеріалів електрокаротажу (БКЗ, ІК, БК), яка є одним з найбільш важливих та складних етапів в технології оперативної обробки та інтерпретації даних ГДС. Алгоритмізації інтерпретації БКЗ та комплексу різнотипних зондів присвячено велику кількість робіт, але можливості по її вдосконаленню ще далеко не вичерпані. Поява швидкодіючих ПЕОМ з широкими графічними можливостями надала новий імпульс розвиткові технології комплексної інтерпретації електрокаротажу. В УкрДГРІ протягом останніх років автором розроблено ряд нових методів і прийомів машинної інтерпретації БКЗ і комплексу різнотипних зондів (БКЗ, ІК, БК, БМК, потенціал-зонд), що дозволяють підвищити достовірність визначення питомого електричного опору (ПЕО), поліпшити технологічні характеристики алгоритмів і т.д. На підставі теоретичних досліджень та математичного моделювання розподілу опору в зоні проникнення і встановлення її впливу на різні типи зондів електрокаротажу (ЕК) автором розроблений новий метод комплексної інтерпретації ЕК –спосіб приведених кривих. Відомий спосіб мінімізації розрахункових та виміряних позірних опорів був вдосконалений позондовим визначенням питомого опору пласта з наступним обчисленням середньовагового значення опору за інформативними зондами. Дані розробки були реалізовані у вигляді окремих програм і програмних комплексів для різних класів ЕОМ. Більшість із них передано у виробничі організації для випробування і впровадження. Аналіз результатів випробування показав, що в простих розрізах (пласти середньої і великої потужності, неглибока однорідна зона проникнення, висока якість матеріалу і т.д.) задача оцінки ПЕО і параметрів зони проникнення вирішується задовільно. У інших же випадках (чергування пластів високого і низького опору, мала потужність пласта, анізотропія  і т.д.) найчастіше не вдається одержати позитивні результати як по вищевказаних програмах, так і по інших розробках. У складних умовах, за нашим переконанням, інтерпретатор повинний  мати можливість виконати обробку різними способами з оптимізацією кінцевого результату, а також втручатися в процес обробки, використовувати свій досвід, знання розрізу, тобто мати можливість контролю одержуваних результатів, корекції вхідних матеріалів і даних машинної обробки в процесі вирішення задачі. У зв’язку з цим, поряд з автоматичним режимом, на найбільш важливих ділянках інтерпретації (оцінка типу проникнення, параметрів зони, аналіз ПЕО по різнотипних зондах) передбачений діалоговий режим. Інтерпретація даних електричного каротажу, в залежності від геоелектричних умов і завдання на обробку, може виконуватися різноманітними способами: за методом приведених кривих, шляхом мінімізації вихідних і розрахункових значень позірних опорів, поєднанням цих способів. Спосіб приведених кривих дозволяє одержати більш достовірні результати в пластах із неоднорідною зоною проникнення, при наявності глибоких зон - за рахунок екстраполяції приведеної кривої. Інтерпретація градієнт-зондів ІК і БК на єдиній базі дозволяє виключити похибки, пов’язані з неточним завданням параметрів зони проникнення при самостійній обробці зондів ІК і БК; при цьому діаметр зони проникнення для них обчислюється за окремими аналітичними виразами (як функція провідності DІК = H для ІК та функція опору DБК = f()для БК). Обмеженням для його використання є наявність не менше чотирьох відліків по зондах БКЗ або п’яти по різнотипних зондах. Спосіб мінімізації застосовується у всіх інших випадках, а також за завданням інтерпретатора. Для інтерпретації тонкошаруватих розрізів розроблений і реалізований алгоритм визначення опору пласта за комплексом фокусованих зондів (БМК+ІК+БК) та малих зондів БКЗ. Передбачено врахування анізотропії пластів. На наступному етапі оперативної інтерпретації проводиться визначення ємкісних властивостей (ЄВ) виділених  пластів (глинистості, пористості, проникливості). Оцінка ЄВ здійснюється за такими моделями: а) для обчислення глинистості: по ГК по ПС б) для обчислення пористості: за методом АК за методом НГК по електрометрії Обчислення коефіцієнтів у моделях виконується за допомогою статистичного аналізу даних ГДС та петрофізичних досліджень. Обчислювальнслювальн_e4ля зручності побудований через універсальний інтерпретатор формул та структурований каталог інтерпретаційних моделей. Останній може формуватися автоматично програмою статистичного аналізу, а також заповнюватись та редагуватись інтерпретатором. Після визначення ЄВ проводиться виділення колекторів та основних літотипів. Автором запропоновано  вирішення даної задачі двома способами: методом граничних значень фільтраційно-ємкісних параметрів для колекторів та заданих літотипів та методом класифікації виділених пластів на задані класи за комплексом геолого-геофізичних параметрів. У першому випадку граничні значення та інші логічні умови задаються у вигляді інтерпретаційних моделей на підставі статистичного аналізу геолого-геофізичних параметрів відомих розрізів. Другий спосіб передбачає розподіл виділених пластів на класи (літотипи) за вирішальними правилами, що отримуються методами параметричної та непараметричної класифікації на еталонних вибірках. Крім попластової передбачена і поточкова класифікація розрізу з наступним об’єднанням однакових класів точок в однотипні інтервали (літотипи). Остання застосовується також при визначенні ефективних потужностей колекторів. Важливе місце в оперативній інтерпретації займає визначення коефіцієнта  нафтогазонасиченості та характеру насичення колекторів. Для вирішення першого завдання автором запропоновано ряд моделей обчислення коефіцієнта для чистих та глинистих колекторів, а також виведена універсальна формула для обох випадків: ,     де ,–відповідно опір пласта та глинистого матеріалу в ньому; –питомий опір пластової води; –об’ємний коефіцієнт глинистості; –коефіцієнт, що регулює вплив структури глинистого матеріалу на загальний опір пласта; –коефіцієнти з відомих рівнянь параметрів пористості та насичення, які отримуються в результаті петрофізичних досліджень керну. Настроювання моделей проводиться за результатами петрофізичних досліджень  керну з  аналогічних за будовою об’єктів шляхом статистичного аналізу. Отримані статистичні залежності записуються у каталог інтерпретаційних моделей і потім приймають участь у обчислювальному процесі за допомогою універсального  інтерпретатора формул. Оцінка характеру насичення колекторів може виконуватись двома способами –за  граничними значеннями коефіцієнта та (або)  параметра нафтогазонасичення і за вирішальними правилами (аналогічно виділенню літотипів). По першому способу передбачено виділення чотирьох типів флюїдонасичення: “продукт”, “продукт з водою”, “вода з продуктом”, “вода”. Граничні значення встановлюються на підставі випробувань аналогічних об’єктів і у вигляді логічних виразів записуються у каталог інтерпретаційних моделей.  Вирішальні правила також виробляються на об’єктах з підтвердженим  випробуваннями насиченням. Окремим етапом в складі оперативної інтерпретації виступає обр_000000000000000000000000000001edтерпретація ГДС карбонатних розрізів. Він практично замінює вищезазначені сім етапів інтерпретації у теригенних розрізах. Карбонатні відклади характеризуються складністю і різноманітністю літологічного складу, текстури та структури, вміщують, як 3щують, як eaолектори з низькою пористістю, мають широкий діапазон змін геофізичних   параметрів та несприятливі умови  вимірювань. Тому для однозначної інтерпретації  вони вимагають застосування спеціальних методичних, програмних та технологічних засобів. Запропонована автором методика базується на комплексуванні методу функціональних перетворень (поточковий режим обробки) та методики петрофізичних рівнянь (попластовий режим). Перший рекомендується до застосування у невідомих розрізах, а другий –у розрізах з надійним і достатнім петрофізичним забезпеченням. Оптимальним для отримання найбільш достовірних результатів є комплексування обох методів у діалоговому режимі інтерпретації. Методика оперативної інтерпретації доповнена окремим блоком, що стосується обробки та інтерпретації методів ГДС з швидкоплинними процесами –імпульсного нейтрон-нейтронного каротажу (ІННК). Автором у співпраці з А Є. Кулінковичем та іншими спеціалістами створена методика і комп’ютеризована технологія обробки та інтерпретації ІННК, а також методика темпорального зондування за допомогою ІННК. В результаті їх застосування отримується унікальна інформація про залишкову і поточну нафтогазонасиченість пласта та інші важливі параметри присвердловинної зони пласта, зокрема її компонентного складу через систему рівнянь суміші: Визначення залишкової нафтагазонасиченості за даними ІННК захищено патентами на винаходи. Розділ 3 Розробка методики зведеної інтерпретації матеріалів ГДС та суміжної інформації Під зведеною інтерпретацією  розуміється спільна інтерпретація геолого-геофізичних матеріалів більше ніж по одній свердловині. Зведена інтерпретація є кінцевим етапом інтегрованої технології, на якому вирішуються питання побудови моделі нафтогазового родовища, оцінка його підрахункових параметрів та безпосередньо ведеться підрахунок запасів.  В алгоритмічному плані і технологічному відношенні це  складний етап, оскільки він вміщує просторову інтерпретацію у  поєднанні з етапами оперативної інтерпретації. Для визначення моделі родовища необхідно побудувати безліч кореляційних схем і розрізів, карт геофізичних поверхонь, виконати геометризацію покладів, узагальнити інтерпретаційні моделі і з їх використанням переобробити дані ГДС, отримані на ранніх стадіях розвідки, тощо. Однією з найважливіших задач є встановлення закономірностей розміщення покладів вуглеводнів, визначення характеру їх залягання, встановлення ефективних потужностей колектора, його фільтраційно-ємкісних властивостей і т.д. Це все є етапами створення геологічної моделі родовища, коректна і правильна побудова якої максимально наближує наші уявлення до реальної дійсності. Кореляція геологічного розрізу і виділених літологічних комплексів  найбільш достовірно виконується по діаграмах геофізичних досліджень у свердловинах. Матеріали каротажу  і дані їх інтерпретації дозволяють впевнено побудувати геологічний розріз свердловини або скласти кореляційний профіль по лінії свердловин. Продуктивні однойменні горизонти або геофізичні репери, виділені в досліджуваному розрізі, трасуються від однієї свердловини до іншої по лінії профілю. Приклади такої кореляції можна зустріти в будь-якому підручнику з нафтогазопромислової геології або геофізики. Проте, маючи досить точну інформацію про породно-шарові асоціації в кожній свердловині і глибини залягання в них продуктивних горизонтів, їх простеження в міжсвердловинному просторі досліджуваної площі є достатньо умовним і часто не відповідає дійсності. Поява сучасної комп?ютерної техніки з широкими графічними можливостями дозволяє ефективно реалізувати кореляцію і тим самим досягти підвищення достовірності і оперативності таких побудов. В УкрДГРІ за участю автора створено ряд алгоритмів побудови кореляційних схем та розрізів, які після програмної реалізації фахівцями Інституту кібернетики НАНУ увійшли до складу інтегрованої технології інтерпретації ГДС. Кореляційні побудови за даними ГДС виконуються часто з низькою достовірністю через недостатню кількість свердловин та складну геологічну будову родовищ. Найбільш коректно задача побудови геологічного профілю площі, що розвідується, може бути вирішена шляхом спільної інтерпретації матеріалів каротажу і сейсморозвідки. Вона зводиться до апроксимації простеження між свердловинами геологічних границь, що ототожнюються із сейсмічними відбиваючими горизонтами на основі  аналізу сейсмічної хвильової картини. Методи ГДС, враховуючи їх високу роздільну спроможність щодо диференціації геологічного розрізу в комплексі з методами сейсморозвідки, посідають своє особливе місце при структурно-формаційній інтерпретації. Тому був розроблений спосіб побудови кореляційних профілів продуктивних горизонтів і пластів, який враховує дані ГДС і сейсморозвідки. Припускається, що поверхня, побудована винятково за даними промислової геофізики, максимально точно описує поводження пласта в точках його перетину з свердловинами (у так названих контрольних точках). З віддаленням від контрольних точок точність апроксимації поверхні знижується, а її форма визначається властивостями апроксимуючої функції та особливостями методу, використаного при її побудові, тобто  вага сейсмічної поверхні  зростає. І, навпаки, у точках, близьких до контрольних, вага сейсмічної поверхні повинна бути мінімальною, значно меншою ваги поверхні за даними ГДС. Тому результуюча поверхня обчислюється як середньо-зважене промислово-геофізичної і сейсмічної поверхонь. Дані сейсмічної розвідки (карти ізохрон і глибин) можна відобразити у вигляді тривимірної таблиці значень, яку можна завантажити в інтегровану базу даних  для її подальшої обробки і комплексної інтерпретації з даними промислової геофізики.   Побудова геологічних карт має непересічне значення для геологічної документації розвідувальних площ та родовищ, моделювання їх структурних поверхонь, геометризації запасів тощо. Через це дана задача займає чільне місце в інтегрованій технології інтерпретації. Задача картування - відновлення поверхні по окремих відомих точках із використанням доступної додаткової інформації - добре відома і має велике практичне значення. Відновлення поверхні полягає, як правило, у побудові   регулярної решітки (сітки) значень того чи іншого параметра. Використовуючи регулярну сітку відомих значень, нескладно побудувати ізолінії. Хоча ізолінії можна будувати і безпосередньо по відомих значеннях, наприклад методом тріангуляції, подання у вигляді сітки переважає у вмісті наступної обробки (обчислення об‘ємів, похідних і т.п.). Деякі методи, зокрема  сплайн-апроксимація, подають поверхню в аналітичному вигляді, проте це аналітичне рішення може бути точно відновлене по сітці з відповідним  кроком. У інших випадках значення між вузлами сітки інтерполюються кусочно-лінійною функцією, квадратичним сплайном або популярним методом білінійної інтерполяції. Комп'ютерне моделювання застосовується для картобудування вже більш 20 років і до теперішнього часу сформувалися три головних підходи до автоматичного картування поверхонь:  локального згладжування, аналітичний та комбінований. Локальне згладжування полягає в застосуванні простих локальних алгоритмів, таких як тріангуляція, найближча округа, інверсна відстань (проста і зведена в ступінь), зважене середнє, ковзна апроксимуюча площина, метод Шепарда і т.п. Ці алгоритми обчисляють значення у вузлах сітки на основі відомих значень в околі вузла, частіше усього в колі заданого радіуса, еліпсі або області з указаною кількістю відомих точок по секторах. Отримана в результаті застосування локальних алгоритмів  поверхня, що інтерполюється, істотно залежить від геометрії і розміру околу, тому для усунення крайових ефектів і заповнення вузлів із недостатньою кількістю відомих значень в околі проводиться, як правило, додаткове згладжування. Аналітичний підхід поданий рядом методів, у тому числі сплайн-апроксимацією, методом мінімальної кривизни Бріггса, а також  і спеціальними механічними методами на основі скінченних елементів для моделювання добре вивчених фізичних процесів утворення покладів. Відповідно до гіпотези методу мінімальної кривизни пластина розміщається в просторі під впливом прикладеної у відомих точках сили. Цей процес описується диференціальним функціоналом, з умови мінімізації якого виводяться і ітераційно вирішуються рівняння в кінцевих різницях. У деяких модифікаціях (пакет “Schlumberger”) умова мінімізації інтегральної кривизни замінюється мінімізацією максимальної амплітуди (траси, яку проходить кожна точка при скривленні пластини). Більш універсальний метод сплайн-апроксимації забезпечує побудову оптимальної поверхні з урахуванням усієї доступної якісної і кількісної інформації, у тому числі відомих точкових значень і умови мінімізації кривизни. Специфікація конкретного методу апроксимації включає зважений набір складових функціоналів і клас апроксимуючих функцій. Результуюча поверхня може бути отримана в аналітичній формі і (або) у виді решітки. Комбінований метод дозволяє об‘єднувати переваги аналітичного та  локального методів. Інтерпретатору надана можливість вибору методів побудови карт та оптимізації кінцевого результату після використання декількох методів. Підрахунок запасів нафтогазових родовищ є заключною стадією геологорозвідувальних робіт, в результаті якої будується остаточна геологічна модель. Це найбільш інформаційна та трудомістка робота, яка не може бути виконана оперативно та якісно без автоматизації всього процесу. Практичний досвід підрахунку запасів свідчить, що умовно цей процес можна розкласти на три частини, а саме: переінтерпретація ГДС та оцінка всіх підрахункових параметрів по всіх свердловинах (займає біля 70 відсотків часу); побудова структурних поверхонь опорних горизонтів за даними сейсморозвідки (10 відсотків); побудова підрахункових планів об’єктів з підрахунковими параметрами (20 відсотків). Отже, технологія підрахунку запасів повинна базуватись на автоматизованому робочому місці інтерпретатора ГДС. Запровадження  алгоритмів діалогової (екранної) інтерпретації створило сприятливий грунт для ефективної реалізації комп’ютеризованої технології підрахунку запасів, багатоцільового моделювання родовищ. При цьому, звичайно, виростає роль інтелекту інтерпретатора - максимально достовірний результат можна отримати тільки при високій кваліфікації виконавців та максимальному використанні всієї наявної  інформації. Процедура підрахунку запасів починається з аналізу міжфлюїдних контактів та можливих глинистих покришок (перетинок). Уявлення про будову флюїдоідальної системи складається як результат інтегрованих побудов  по всіх свердловинах і всіх об’єктах (покладах) матриці граничних положень нафтогазонасичених  та водонасичених колекторів, їх контактів та перехідних зон як по кожній свердловині, так і їх групах по блоках родовища. Далі виконується безпосередній підрахунок запасів. Він починається з аналізу повноти та якості наявних  геолого-геофізичних матеріалів в інтегрованій базі даних, які необхідні для підрахунку запасів родовища. В разі відсутності окремих параметрів проводиться їх занесення  в базу даних. Далі по кожній свердловині проводиться формування зведеного розрізу у його продуктивній частині з інтервалів оперативної інтерпретації (геофізичних висновків). При цьому виконується переінтерпретація матеріалів ГДС з урахуванням результатів петрофізичних досліджень та випробувань і отриманих на цій основі остаточних інтерпретаційних моделей для кожного з обєктів підрахунку. Таким чином, по кожній свердловині визначаються пластові підрахункові параметри (ефективні товщини покладів, їх пористість та нафтогазонасиченість), які на подальшій стадії узагальнюються по окремих покладах та блоках родовища. Для обчислення об’єму покладів (блоків, родовища)  виконується геометризація резервуару, визначаються контури об’єктів підрахунку, встановлюються водонафтові,  водогазові  та нафтогазові контакти. Після цього виконується оптимізація підрахункових параметрів по об’єктах  та обчислення запасів нафти та газу. Поряд з лінійним методом оцінки запасів запропоновано також інтегральний спосіб. Рекомендовано використання обох методів з оптимізацією кінцевого рішення. Застосування комп‘ютеризованої технології підрахунку запасів вуглеводнів дозволить значно підвищити оперативність та достовірність вирішенні цієї відповідальної задачі та уникнути суб’єктивних підходів та оцінок, а також запровадити  відповідний галузевий стандарт. Розділ 4 Інформаційне забезпечення інтегрованої інтерпретації ГДС Розглянуто комплекс питань, пов’язаних з організацією інформаційного забезпечення інтегрованої інтерпретації ГДС. За своїм визначенням інформаційна база даних є обов‘язковою  частиною таких технологій, свого роду кровоносною системою, що живить обчислювальний процес. Інформаційне забезпечення являє собою взаємодію цільових спеціальних та програмних засобів з базою структурованої інтегрованої інформації. Зауважимо, що така база є громіздкою та складною структурою, яка містить в собі величезну кількість різноманітної за змістом та форматами інформації. За предметними ознаками інтегровану базу можна поділити на дві специфічні частини: базу об‘єктів і результатів вимірювань та їх інтерпретації; базу знань. Виходячи з наявної структури, що утворилась в нафтогазовій галузі, виділено такі об‘єкти досліджень та їх групи і відповідні інформаційні структури: регіон, площа (родовище, ділянка), профіль, структурно-тектонічний елемент, свердловина і інтервали її різноманітних досліджень, різні види наземних та свердловинних вимірювань. Поряд з інформаційними структурами, що є результатом геолого-геофізичних вимірювань, існують також штучні структури, які утворюються після обробки інформації, але потребують зберігання та подальшого використання. До них належать карти параметрів, геологічні або геолого-геофізичні розрізи, кореляційні схеми, табличні результати інтерпретації тощо. Вони також є невід‘ємною частиною структурованої інформації. Найбільш складним об’єктом за структурою та найбільшим за обсягом інформації є свердловина з результатами її різноманітних досліджень. Враховуючи їх специфіку, як окремі інформаційні об’єкти, в загальній структурі виділено: інтервал ГДС, що вміщує записаний в ньому комплекс каротажних діаграм та загальну інформацію; інтервал обробки та інтерпретації ГДС, де знаходяться попластові значення всіх виміряних у свердловині параметрів ГДС та результати  інтерпретації; результати відбору керну та його петрофізичних досліджень; результати випробувань свердловин та таблиці аналізів відібраних флюїдів; результати геолого-технологічних досліджень свердловини; результати інклінометрії; конструкція свердловини. База знань складає другу, значно меншу за обсягом і більш різноманітну за структурою, але не менш важливу частину всієї інформаційної бази даних. Образно її можна назвати інтелектуальною складовою. Ця частина вміщує: еталонні виборки геолого-геофізичних параметрів, технологічні константи та апріорну геологічну інформацію, каталог інтерпретаційних та експертних моделей. Еталонні вибірки - це таблиці геолого-геофізичних параметрів з відомих геологічних об’єктів. Вони мають бути підтверджені результатами петрофізичних досліджень, випробувань, або бути характерними (типовими) для окремих класів порід, відкладів, літотипів, характеру насичення тощо. Еталонні вибірки використовуються   для отримання статистичних залежностей, інтерпретаційних моделей, визначення граничних значень для окремих типів порід чи визначень,  отримання вирішальних правил, параметричної та непараметричної класифікації. Ці виборки мають сформований список параметрів та матрицю їх числових значень. Апріорну геологічну та технологічну інформацію розміщено в спеціальному файлі, складається вона  з технологічних констант, граничних значень геолого-геофізичних характеристик та інших емпіричних даних про досліджуваний (інтерпретаційний) об’єкт. Найбільшою і головною частиною бази знань є каталог інтерпретаційних моделей. Він є невід’ємною складовою інтегрованої технології, так би мовити її мозком. Каталог має структуровану форму і два рівні. Перший (вищий) рівень складають групи типових моделей та експертних рішень для різних територіальних об’єктів та видів родовищ, покладів і відкладів. На другому (нижньому) рівні знаходяться безпосередньо обчислювальні формули та логічні вирази для визначення фізичних, фільтраційних, літологічних та інших властивостей гірських порід і колекторів. Зазначені формули та логічні вирази конструюються згідно вимог та на мові універсального інтерпретатора формул, який перетворює їх в обчислювальні процедури. Каталог є відкритою для поновлення і редагування структурою, він може поновлюватись як програмним шляхом (наприклад, статистична залежність заноситься програмою регресійного аналізу), так і вручну шляхом занесення за встановленими правилами наперед відомих моделей. Кожна модель в каталозі має свій структурований номер, цільове призначення (наприклад, визначення глинистості, пористості, нафтогазонасиченості, літології тощо) та об’єкт використання (тип відкладів або колекторів, територіальна прив’язка до площі, родовища тощо). Окреме місце в каталозі займають експертні моделі  для оцінки (класифікації) об’єктів, як правило, з невизначеною характеристикою. Як видно із розглянутої вище структури інформаційної бази даних, при інтегрованій інтерпретації ми маємо справу з величезною кількістю різноманітної та пов’язаної між собою інформації. Її формування та зберігання, глибока комплексна інтерпретація неможливі без застосування розвинених та високопродуктивних сучасних систем управління базами даних (СУБД). Архітектура такої системи визначається реальними інформаційними потоками та ієрархією існуючих  інформаційних об’єктів. Кращі зразки зарубіжних систем обробки та зберігання інформації орієнтуються на потужні  комерційні СУБД реляційного типу (Oracle, Sybase, DB2, Incqres тощо). Але специфіка структури геологорозвідувальної інформації не вкладається в жорсткі рамки реляційних баз даних. Найбільш вразливим місцем реляційних баз даних є організація зберігання нестандартних типів даних (геофізична крива, карта, розріз (схема) тощо). В зарубіжних системах зазначеного типу, що поступають на наш ринок, автори йдуть на значні доробки та пристосування (введення механізму посилок, відкриття багаточисельних файлів для порцій векторних даних тощо), що приводить до катастрофічного розростання файлової структури та росту обсягів бази даних. Значна частина даних стає фактично відірваною від управління та використання і ускладненою для маніпуляцій. Реальною альтернативою реляційним базам даних стають об’єктно орієнтовані бази, які дозволяють описувати та управляти такими типами даних без будь-якої складності. Така база по суті є базою об’єктів, що підпорядковуються єдиним правилам та механізму управління даними; її ієрархічна модель знімає обмеження для нарощування та зміни структури даних в процесі експлуатації. Зазначеним вимогам відповідає спроектована в УкрДГРІ за участю автора і розроблена в Інституті кібернетики ім. В.М.Глушкова НАНУ СУБД “МікроПошук”. Програмні засоби СУБД “МікроПошук” надають користувачеві інтерактивний інтерфейс, зручний для роботи користувача. Спілкування інтерпретатора з системою здійснюється через комплекс  різноманітних меню. Набір діалогових засобів реалізує перегляд, введення, знищення та редагування даних БД,  формування і виведення документів. Також реалізовано новий метод інформаційного обслуговування користувачів, який дозволяє користувачеві формувати свій “погляд” на БД і працювати лише з виділеним фрагментом БД. Інструментальні засоби СУБД “МікроПошук” призначені для автоматизації побудови діалогових проблемно-орієнтованих систем обробки даних, які використовуються в області наукових і інженерних задач. Застосування в розробках діалогових систем СУБД “МікроПошук” забезпечує можливості ведення інформаційної бази мережевого типу і прискорює розробку прикладних програм діалогових інформаційних сценаріїв по обслуговуванню користувачів. Системи обробки даних, реалізовані за допомогою СУБД “МікроПошук”, дозволяють параметрично орієнтувати інформаційну базу і сценарій  на конкретну предметну область. Спеціалізована СУБД “МікроПошук” розрахована на задачі обробки даних, які мають складну логічну структуру і вимагають великого об’єму обчислень. Специфіка СУБД  полягає в реалізації непроцедурних засобів маніпулювання даними мережевої структури. В СУБД  зроблено спробу об’єднання можливостей організації даних мережевого підходу з можливостями маніпулювання даними реляційної моделі. Функціональні можливості системи “ГеоПошук” забезпечують такі програмні засоби. Управляюча програма ведення інтегрованої бази геолого-геофізичних даних організує доступ до ресурсів системи “ГеоПошук”,  забезпечуючи: керування середовищем функціонування (вибір каталогу, добір файлів вихідних даних і параметрів DBM-файлу); створення і редагування об’єктів інформаційної бази; візуалізацію введення/виведення даних; довідкові функції; генерацію документів; опрацювання даних. В структурах даних СУБД "МікроПошук" об'єкти діляться на класи, які складають поiменовані множини об'єктів, що містять певну сукупність атрибутів. В СУБД допускаються елементарні атрибути, відповідні основним типам даних мови Сi. Елементарним атрибутом є найменша одиниця даних, у вигляді  цілих та дійсних чисел, а також рядок довільних символів фіксованої довжини. Поiменована сукупність елементарних атрибутів може складати групу, що повторюється, - таблицю з довільним числом рядків і стовпчиків, що відповідають елементарним атрибутам із всієї сукупності. Крім того, допускаються атрибути, що містять тексти довільної довжини. На фізичному рівні класу об'єктів відповідає файл записів фіксованої довжини або  декілька файлів записів змінної довжини для зберігання текстів довільної довжини і груп, що повторюються. Оперативність iнформаційного обслуговування користувачів підтримується шляхом словника/довідника даних (СДД), що знижує трудомісткість робіт при завантаженні і коригуванні даних, а також дозволяє зменшити дублювання і забезпечити цілісність даних. Словник призначений для логічної централізації і контролю метаданих. Метадані дозволяють аналізувати вимоги до нових даних, проектувати і програмувати нові прикладні системи, супроводжувати існуючі системи і документувати всі етапи розвитку БД протягом її життєвого циклу. Зручні засоби дiалогового ведення даних надаються підсистемою вiзуалiзацiї фрагментів БД у вигляді інформаційного графу. Вона дозволяє бачити елементи даних в їх взаємозв'язку, мати доступ до кожного елементу даних, просуваючись послідовно від вершини до вершини. Забезпечує перегляд графу, скролiнг уздовж всієї площини графа, коригування топологiї графа і будь-якого його підграфа за допомогою наочних образів. Реалізовані функції iнтерактивного створення і видалення вершин графа, виключення дуг (зв'язків між об'єктами) і переміщування або копіювання обраного фрагменту підграфа. За допомогою засобів вiзуалiзацiї фрагментів БД користувач може виділити в схемі БД підсхему і вiзуалiзувати відповідний фрагмент стану БД в вигляді деревоподібної структури. Над одержаними примірниками даних БД користувач спроможний виконувати в дiалоговому режимі всі дії по веденню даних. Засоби ведення даних забезпечують завантаження вихідних даних, заданих у вигляді CRV- і DBM-файлів в робочу БД, а також обернену операцію виводу вказаних даних у довільний каталог. Експорт/імпорт даних у СУБД "МікроПошук" потрібний для організації обміну з зовнішнім середовищем. У вигляді засобу зовнішнього подання даних обрано формат dbf-файлів. Ці засоби дозволяють : - формувати відповідність структур даних СУБД "МікроПошук" і dbf-файлу; - формувати умови відбору і ключі доступу; - переглядати і оновлювати вхідні і вихідні дані; - зберігати шаблон обміну. При експорті даних із БД "МікроПошук" користувачеві надаються такі можливості: - вибір атрибутів об'єкту та/або групи в БД "МікроПошук", значення яких будуть записані в dbf-файл; - автоматичне перекодування імен атрибутів об'єкту і елементів групи в латинський алфавіт і довжиною понад 10 символів для полів dbf-файлу; - редагування імен полів для dbf-файлу; - завдання умов на атрибутах об'єкту та/або елементів групи для відбору примірників даних; - завдання dbf-файлу і експорт даних; - вибір об'єкту та/або групи; - перегляд створеного dbf-файлу; - перегляд вихідних даних. Довідкова функція системи “ГеоПошук” забезпечується двома компонентами СУБД "МікроПошук": інтерпретатором мови запитів типу SQL і табличною мовою типу  QBE. Перший орієнтований на адміністраторів БД і дозволяє створювати бібліотеки запитів, а другий –одержувати нерегламентовані довідки користувачем. Мова запитів (МЗ) СУБД  "МікроПошук" розрахована на кінцевих користувачів, прикладних програмістів і адмiнicтраторів БД. Програміст використовує МЗ в тексті програми для формування множин суттєвостей з певними властивостями і виконання певних дій над ними, адміністратор - в графовому прототипі для уточнення підсхеми, користувач - в діалозі для отримання інформації і маніпулювання даними. Реляційно-мережева СУБД  "МікроПошук” володіє специфічними властивостями і конструкціями, що забезпечують компактність інформації, яка зберігається, і потужний інструментарій для утворення прикладних програм. Разом із МЗ розроблено спеціальні засоби обробки запитів: редактор і інтерпретатор. За допомогою редактора утворюються тексти запитів інформації про схему БД; редагуються раніше створені запити і накопичуються в БД; запускається інтерпретатор. Інтерпретатор виконує запит і у разі помилки в ньому видає відповідне повідомлення. Запит є не порожня послідовність операторів. Кожний оператор формує безліч однотипних суттєвостей. Дозволяється привласнювати множинам імена і використовувати імена в наступних операторах запиту, що спрощує його розуміння, а також в більшості випадків прискорює обробку. Допускаються вкладені оператори. Оператори дозволяють формувати множини всіх суттєвостей наданого типу, а також їх підмножини за такими критеріями : - по дескрiптору примірника; - по значенню заданого атрибуту; - по логічній умові, накладеній на елементарні атрибути; - по участі в зв'язку в заданій ролі. Запит може бути створений в екранному текстовому редакторі, що використовує ANSI-кодування. Для цього необхідно точно знати назви типів суттєвостей, їх атрибутів, зв'язків і їх ролей, принаймні тих, із якими слід працювати. Бажано також знати, які типи суттєвостей зв'язуються, до якого типу даних (числовому, рядковому і т. д.) відноситься атрибут, а також імена функцій і типи їх аргументів. Природне прагнення звести до мінімуму ці вимоги, привело до розробки спеціалізованого екранного редактора для утворення запитів. Ефективним виявилося використання бібліотечних функцій Windows, а також Microsoft Foundation Classes : діалогів, вікон редагування, списків, кнопок та ін. Головною формою зображення вихідних документів у системі “ГеоПошук” є стандартний RTF-формат, що може бути оброблений засобами, наприклад,  MS WORD. У вказаному форматі зберігаються результати виконання запитів. Крім того, до складу системи “ГеоПошук” входить Генератор документів, що дозволяє формувати шаблон вихідного документу, який служить прототипом генерації звітів для різноманітних об’єктів БД. Генератор включає редактор прототипу (шаблону) документу і дозволяє виводити дані в зручній для сприймання формі –у вигляді звіту. Звіт може містити заголовок, висновок і багаторівневу таблицю з відповідним заголовком і підсумковим фрагментом. Побудова шаблону і,  відповідно, генерація документа здійснюється для двох основних інформаційних структур (множин): множина об‘єктів певного типу, релевантних запиту; множина рядків таблиці групи чи масиву, одержаних внаслідок запиту. Елементи (атрибути) об‘єктів і таблиць групи чи масиву далі називаються “Таблиці”. Сформований документ складається із трьох частин: заголовку, таблиці основних даних звіту і висновків. До засобів опрацювання даних належать дві групи прикладних програм. Першу групу складають сервісні програми (редагування бази даних, побудова планшетів діаграм, графічне забезпечення тощо). Вони є інструментом адміністратора СУБД. До другої належать спеціальні обчислювальні та графічні програми, що стосуються обробки даних (статистичний аналіз, класифікація об‘єктів, побудова крос-плотів та різноманітних карт тощо). Ці програми орієнтовані на користувача системи (інтерпретатора). Статистичний аналіз розпочинається з аналізу одномірних виборок геолого-геофізичних параметрів як випадкових величин. Після первинної обробки вибірки виконується оцінка щільності розподілу у вигляді гістограми. При подальшій статистичній обробці вибірки аналізується наявність спільного розподілу двох випадкових величин. Якщо виявляється неоднорідність розподілу, що часто можна прослідкувати візуально (гістограма має два яскраво виражених максимуми), то на екрані з'являється роздільник, що поділяє вибірку на дві частини, які надалі  аналізуються роздільно. Після цього на екран виводяться гістограми кожного з розподілів, а також графіки щільностей і інтервали значень для кожного з розподілів. Регресійний аналіз проводиться шляхом лінійної апроксимації комплексу геолого-геофізичних параметрів або їх перетворень і комбінацій. Процес апроксимації відбувається  покроково. Покрокова регресія –це  процедура, що підбирає коефіцієнти лінійної залежності методом найменших квадратів і за допомогою критерію Фішера відбирає тільки ті аргументи, що підвищують якість  формули з 5% рівнем надійності. Працює алгоритм так: на першому етапі додаються по одному аргументи, що вносять найбільший внесок у точність апроксимації (прямий добір), а на другому етапі по одному вилучаються аргументи. Відмова від аргументів у найменшому ступені знижує точність апроксимації (обернене видалення). По ходу виконання покрокової регресії метод найменших квадратів використовується багаторазово,  тому алгоритм покрокової регресії працює набагато довше,  ніж аналіз значимості коефіцієнтів по Ст'юденту. Проте, за рахунок реального перебору комбінацій аргументів покрокова регресія є більш надійною. Отримана формула являє собою вираз для обчислення цільового параметра. Двомірні залежності (вхідні дані, лінія регресії, рівняння регресії) видаються на екран. Засоби побудови карт мають такі  функціональні можливості : -    візуалізація ( скролiнг, масштабування ) векторної карти; -    нанесення на карту об'єктів із БД; - ведення даних ( утворення, переміщення, редагування і вилучення об'єктів/зв'язків) безпосередньо на карті і підключення засобів СУБД, включаючи інформаційний граф; табличне подання об'єктів і груп, що повторюються; ведення текстів змінної довжини; - ідентифікація об'єкта за його положенням, підключення прикладних програм і контекстна довідка. Для визначення літотипів, виділення колекторів і оцінки їх характеру насичення застосовуються методи параметричної та непараметричної класифікації. В технології “Геопошук”ця процедура реалізується за допомогою програми DBMINE. Класифікація об‘єктів може виконуватись трьома способами: за способом дерева вирішень, за допомогою методу найближчих сусідів та методом дискримінантного аналізу. Алгоритм за способом дерева вирішень розділяє множину зразків (пропластків) на дві підмножини простим граничним значенням одного з параметрів так, щоб мінімізувати розмаїтість класів або неоднорідність підмножин. Це потребує перебору всіх аргументів із добором оптимального порогу для кожного параметра. У результаті вибирається та комбінація параметр-поріг,  що дає найкращий результат. Потім та ж процедура проводиться з однією з підмножин - з тою, для якої вдалося знайти найкраще сполучення параметра з порогом. І так далі. У результаті утвориться дерево підмножин. Кожній підмножині відповідає деякий провідний клас (тип літології або насичення). Якщо невідомий зразок шляхом послідовних порівнянь із порогами потрапляє в деяку підмножину,  його можна з упевненістю віднести до переважного класу цієї підмножини. Набір порогів у такий спосіб легко перетвориться в набір вирішальних правил, які записуються у формулу. Алгоритм за методом найближчого сусіда заснований на простому припущенні,  коли для невідомого пропластка нам вдалося знайти зразок, який має  приблизно ті ж значення всіх параметрів (методів ГДС),  цей пропласток варто віднести до того ж класу (типу літології або насичення),  до якого відноситься зразок. Незважаючи на простоту цієї концепції,  її реалізація потребує вирішення декількох принципових проблем:  як вимірювати відстань (відмінність) між невідомими пропластком і зразками та досліджуваним еталонним обєктом,  скільки і яких параметрів використовувати,  як і в якій кількості відбирати зразки. 
Джерело: http://fullref.ru/job_3329d716883b0da39ac9406002646bc1.html
